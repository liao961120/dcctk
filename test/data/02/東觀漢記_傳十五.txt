匈奴南單于列傳。

單于比，匈奴頭曼十八代孫。

十二月癸丑，匈奴始分為南北單于。

建成二十五年，南單于遣左賢王擊北單于，北單于震怖，卻地千餘里。十三年中工官作櫓車成，可駕數牛，嘗送塞上。議者見車巧，相謂曰：「讖言漢九世當卻夷千里，寧謂此邪？」聖人之文，與天券契。及胡隤懷，數月而卑。

建武二十六年，南單于遣使獻駱駝二頭，文馬十匹。

建武中，南單于來朝，賜御食及橙、橘、龍眼、荔支。

賜鹿蠡王玉具劍，羽蓋車一駟，中郎將持節衛護焉。

南單于上書獻橐駝。單于歲祭三龍祠，走馬鬥橐駝，以為樂事。

帝遣單于，饗賜作樂百戲，上幸離宮臨觀。

朱酺，明帝時為益州刺史，移書屬郡，喻以聖德，白狼王等百餘國重譯來庭，歌詩三章，酺獻之。

遠夷樂德歌詩曰：堤官隗搆，魏冒踰糟。罔驛劉脾，旁莫支留。徵衣隨旅，知唐桑艾。邪毗课諸，推潭僕遠。拓拒蘇便，局後仍離。僂讓龍洞，莫支度由。陽雒僧鱗，莫稚角存。遠夷慕德歌詩曰：僂讓皮尼，且交陵悟。繩動隨旅，路旦揀雒。聖德渡諾，魏菌度洗。綜邪流藩，莋邪尋螺。藐潯瀘灕，菌補邪推。辟危歸險，莫受萬柳。術疊附德，仍路孳摸。遠夷懷德歌詩曰：荒服之儀，犁籍憐憐。阻蘇邪犁，莫碭麤沐。罔驛傳微，是漢夜拒。蹤優路仁，雷折險龍。倫狼藏幢，扶路側祿。息落服淫，理歷髭雒。捕茞菌毗，懷稿匹漏。傳室呼敕，陵陽臣僕。

西羌祖爰劍為秦所奴隸，而亡藏巖穴中，見焚，有影象如虎，為蔽火，得不死。諸羌以為神，推以為豪。

護羌竇林奉使，羌顛岸降，詣林，林欲以為功效，奏言大豪。後顛岸兄顛吾復詣林，林言其第一豪。問事狀，林對前後兩屈。林以誣罔詣獄。上不忍誅，免官。後涼州刺史奏林贓罪，復收繫羽林監，遂死獄中。

羌什長鞏便。

金城、隴西卑湳、勒姐種羌反，出塞外。

永元十三年，安息王獻條支大雀。此雀卵大如甕。

