*楛

《尚書·禹貢》曰：荊州，厥貢惟箘、簵、楛。注曰：楛中矢幹。皆出云夢之澤也。

《毛詩·旱麓》曰：瞻彼旱麓，山足也。榛楛濟濟。

陸機《毛詩疏義》曰：榛楛，似荊而赤，葉似蓍。上黨人篾以為牛莒箱器，又屈以為釵。故上黨調問婦人：「欲買赭不？」曰：「灶中自有黃土。」「買釵不？」曰：「山中自有楛。」

又《文賦》曰：彼榛楛之勿剪，亦蒙榮於集翠。

*靈壽

《漢書·孔光傳》曰：賜太師靈壽杖。孟康曰：扶老杖也。服虔曰：靈壽，木名也，似竹，有節，長不過八九尺。

《山海經》曰：廣都之野，靈壽實華。

*樗

《爾雅》曰：栲，山樗。栲似樗，色小白，生山中。亦類漆樹。

《毛詩·我行其野》曰：我行其野，蔽芾期轘。惡木也。

陸機《毛詩疏義》曰：「蔽芾期轘」，樗樹及皮皆似漆，青色，其葉臭。

《莊子》曰：惠子曰：「吾有大樹，人謂之樗。蒲熬擁腫，不中繩墨；小枝拳曲，不中規矩。立之途，匠者不顧。今子之言，大而無用，眾所同去。」織子曰：「何不樹於無何有之鄉、廣莫之野，逍遙乎寢臥其下。」

《風俗通》曰：嘉平中，有兩樗一獸長丈餘，作人狀，頭目宛然。

《河洛記》曰：洛陽北山，謂之邙山，其上無大樹。大業都城之北嶺，上有古樗樹，不知其來，早晚婆娑，周回四五畝，已來在伊闕正南相當。越掛鬷將建都城之日，據此樹以為南北定準，嫌樗木名惡，號曰婆娑羅樹矣。

*荊

《春秋運斗樞》曰：玉衡星散為荊。

《廣雅》曰：楚，荊也。牡荊，蔓荊也。

《廣志》曰：赤莖大實者名曰牡荊，又有山荊。

《毛詩·漢廣》曰：翹翹錯薪，言刈其楚。楚，荊也。

又《綢繆》曰：綢繆束楚，三星在戶。

《左傳·昭公》曰：伍舉入鄭，聲子將如晉，遇之於鄭郊。班荊相與食，而言復故。班，布也。布荊坐地，共議之。

《史記》曰：廉頗肉袒負荊，因賓客至藺相如門謝罪，卒與為刎頸之交。

《漢書》曰：淮南王安謀反，伍被諫曰：「昔子胥諫吳王云：『臣今見麋鹿游姑蘇之臺。』臣今亦將見宮中生荊棘，露沾衣也！」

《東觀漢記》曰：尹勤治《韓詩》，身牧豕，事親至孝，無有交游，門生荊棘。

《後漢書》曰：鮑永為魯郡太守時，董憲別師彭豐、虞休、皮常等各千餘人稱將軍，不肯下。頃之，孔子闕里無故荊莢菰除，從講堂至于里門。永異之，謂府丞及魯令曰：「方今危急，而闕里自開，斯豈夫子欲令太守行禮，助吾誅無道耶：」乃會人眾，修鄉射之禮，請豐等共會觀視，欲因此擒之。豐等亦欲圖永，乃持牛酒勞饗，而潛脅跌器。永覺之，手格殺豐等，擒破黨與。帝嘉其略，封為關內侯。

《晉書》曰：索靖拜酒泉太守，惠帝即位，賜爵關內侯。有先識遠量，知天下將亂，指洛陽宮門銅駝，嘆曰：「會見汝在荊棘中耳！」

《老子》曰：師之所處，荊棘生焉。

周景式《孝子傳》曰：古有兄弟，忽欲分異。出門見三荊同株，接葉連陰。嘆曰：「木猶欣然聚，況我而殊哉？」遂還，為雍和。一曰田真兄弟。

《神仙傳》曰：吳有徐隨，居丹徒。左慈過隨，門下有宿客，車六七乘，欺慈曰：「徐公不在。」慈去，客皆見牛在楊樹杪，車轂中皆生荊木，長一二丈。客俱，入報隨，隨曰：「桿左公。」遣追之。客逐慈，叩首謝。客還，見牛在故地，無荊木也。

顧徽《廣州記》曰：撫納縣出金荊。

《禮弓矢圖》曰：楚焞土敦反。以荊為之，燃以灼正。以荊者，凡木心圓，荊心方也。

《地理志》曰：荊楚本多材，因名地焉。

《廣州記》曰：白荊堪為履，紫荊堪為床。

《淮南萬畢術》曰：南山牡荊，指礎自愈。節不相當，有月暈時克之。

杜實《大業拾遺錄》曰：五年，南方置北景、林邑、海陰三郡。北景在林邑南大海中，與海陰接境。其地東西一千餘里，南北三百餘里，海水四絕，北去大岸三百餘里。或云：馬岳挲柱尚存。地暑熱，多大林木，高者數百尋。有金荊生於高山峻阜，大者十圍，盤屈瘤蹙，文如美錦，色艷於真金。中夏時，有於海際得之。工人數用，甚精妙，貴於沉檀。

*棘

《毛詩·湛露》曰：湛湛露斯，在彼杞棘。

又《黃鳥》曰：交交黃鳥，止于棘。

又《墓門》曰：墓門有棘，斧以斯之。

《周書》曰：太姒夢見商之庭生棘。

《周禮·秋官上》曰：朝士，掌建邦外朝之法：左九棘，孤卿大夫位焉；右九棘，公侯伯子男位焉。鄭玄曰：樹棘以為位者，取其赤心而外刺，像以赤心三刺也。

《左傳·昭公》曰：豎牛奔齊，孟仲之子殺之，投其首於寧風之棘上。

《春秋玄命苞》曰：樹棘聽訟其下者，棘赤心有刺，言治人者原心，不失其赤實也。

《後漢書》曰：馮異朝京師，引見，帝謂公卿曰：「是我起兵時主簿也，為吾被荊棘，定關中。」又曰：仇覽，字季智，一名香，陳留考城人也。時考城令河內王渙，政尚嚴猛，聞覽以德化人，署為主簿。后渙謝遣曰：「枳棘非鸞鳳所棲，百里豈大賢之路？今日太學曳長裾，飛名譽，皆主簿後耳！」以一月俸為資，勉卒景行。

《晉書》曰：劉琨至并州，荊棘成林，豺狼滿道。琨剪除荊棘，收葬枯骸，造府朝，建市獄。寇盜時來掩襲，常以城門為戰場，百姓負盾以耕，屬鞬而耨。琨撫循勞來，甚得物情。又曰：祖逖在河南，公私豐贍，士馬日滋。方當摧鋒越河，掃清冀、朔。會朝廷將遣戴若思為都督，逖以若思是吳人，雖有才望，無弘致遠識；且已剪荊棘，收河南地，而若思雍容一旦來統之，意甚怏怏。又曰：石季龍大饗群臣於大武殿，佛圖澄曰：「殿乎殿乎，莢縈成林，將壞人衣！」龍殿右有棘生。冉閔小字棘奴，時龍養為己子。又曰：崔洪清厲骨鯁，為尚書左丞。時人為之語曰：「岡生棘刺，來自博陵。在南為鷂，在北為鷹。」又曰：顧愷之畫鄰女像，以棘針釘之。又曰：姚萇敗符登師於渥源，盡俘其眾。乃握符堅尸鞭撻，薦之以棘，坎土而埋之。

《宋書》曰：袁淑上太祖書曰：「所謂棲鳥於烈火之上，養魚於叢棘擲晷。」

《北齊書》曰：世祖為后主擇師傅，趙彥深進馬敬德入為侍講。其妻夢猛獸剿憒向之，敬德走超叢棘，妻伏地不敢動。敬德占之，曰：「吾當得大官。超棘，過九卿也；爾伏地，夫人也。」

《隋書》曰：流求國居海島擲晷，土人所居，曰波羅檀洞。塹柵三重，環以流水，樹棘為藩。

《韓子》曰：宋人為燕王以棘刺之端投毋猴者，使王必三月齊而後觀之。右御治工謂王曰：「臣聞人主無十日不燕，今王不能久齊，故以三月為期也；棘刺至小，安可削乎？王必察之！」王囚而問之，果無有，乃殺之。冶人謂王曰：「士有虛名，多棘刺之說也。」

《呂氏春秋》曰：棗，棘之有也；裘，狐之有也。食棘之棗，裘狐之皮，先王固用非其有而己有之，湯、武一日而盡有夏、商之地。

《秦子》曰：逾枳棘之籬，則有掛柱之患；登椒桂之圃，則有榮華之芳。

《陳留耆舊傳》曰：魏尚被系詔獄，有雀集獄棘上。尚占曰：「夫棘樹者，中心赤，外有刺，像我，言有刺而赤心擲炅誠。」

李常《藥錄》曰：棘心實是棗針，世人用門冬苗代之，非其真也。

《廣五行記》曰：隋文帝開皇末年，代州人姓王，仕為驃騎將軍，性好畋獵，所殺無數。有五男，無女。後有一女子，端正若畫，見者皆奇之，父母特加鍾愛，鄉里爭為作好衣而與之。女年七歲，一旦失之。初疑鄰里戲藏之，尋訪終不見者。諸兄遠覓，去家三十餘里，於棘中見之。欲就抱取，驚走，馬追不及。兄弟以十餘騎圍之，而口中惟作兔聲。抱歸家，不能言，身體盡棘所傷。母為挑之，得刺盈掬，不食而死。

《唐新語》曰：呂太一為戶部員外郎。戶部與吏部鄰司，吏部移牒，令墻宇悉立棘，以防令史交通。太一牒報曰：「眷彼吏部，銓綜之司，當須簡要清通，何必堅籬插棘？」省中賞其俊拔。

《楚辭》曰：甘棠枯於豐草兮，藜棘樹於中庭。

*君子

《晉宮閣名》曰：華林園，君子樹三株。

《廣志》曰：君子樹，似檉松，曹爽樹之於庭。

*長生

《洛陽記》曰：明光殿前，有長生木樹二株。

《鄴中記》曰：金華殿後，有石虎皇后洛室，種雙長生樹，世謂之西王母長生樹。

*萬年

《晉宮閣名》曰：華林園，有萬年樹十四株。

謝玄暉詩曰：風動萬年枝。

*黃蘗

《說文》曰：蘗，黃木也。

《永嘉郡記》曰：青田出枯楊，所經山路左側，木則黃蘗為林，草使黃連復地。土人往伐黃蘗者，皆有酒食禱祠。禱祀若有違失，山神意二，藥輒化為異物，不可復得。

《淮南萬畢術》曰：蘗令面悅。取蘗葉三寸、土瓜三枚、大棗七枚，膏和途面，不過四五日，立悅矣。先以湯洗面，乃傅藥。

《抱樸子》曰：黃蘗、芝草者，千歲黃蘗根下，有如三斛器，去本株三丈，細根相連，大如縷。末服之，盡一丈，則地仙。

*支子

《漢書·貨殖傳》曰：卮茜千石，亦比千乘之家。

《地鏡圖》曰：望氣，見人家黃氣者，支子樹也。

《晉令》曰：諸官有秩支子，守護者置吏一人。

《晉宮閣名》曰：華林園，支子五株。

《游名山志》曰：樓石山，多支子也。

《本草經》曰：支子，一名木丹，葉兩頭尖，如樗蒲形，剝其子，如繭而黃赤。

葛洪《治霍亂轉筋方》曰：燒支子二枚，末服之，立愈。

*無患

《纂文》曰：伍錄，木名也。一名曰糅女收反。婁，實可去垢。

崔豹《古今注》曰：程雅問：「櫨木名曰：『伍錄』，何也？」答曰：「昔有神巫曰毦，音餌。能以符劾百鬼，得鬼則以此木為棒，棒殺之。世人相傳，此木為眾鬼所畏，競取此木為器，以厭卻邪魅，故號曰伍錄。」

卞敬宗《伍錄枕贊》曰：爰茲素樸，名為吉始。匠人斯制，以獻君子。

*栟櫚

《廣雅》曰：栟音并櫚，棕也。

《吳志》曰：孫權討黃祖，祖橫兩蒙沖保守沔口，以栟櫚大紲系石為釘。

《齊書》曰：高帝討晉安王，時朝廷器甲皆充南討，帝軍容寡闕。乃編棕皮為馬具，母折竹為寄生，夜舉火進軍。賊望見恐懼，未戰而走。

《梁書》曰：張孝秀，性通率，不好浮華。常冠谷皮巾，躡蒲履，手執栟櫚皮麈尾，服寒食散，盛冬臥於石上。

《唐書》曰：訶陵國在南方海中洲上，豎木為城，作大屋重閣，以棕櫚皮復之，王坐其中。

《山海經》曰：翠之山，其木多棕。棕樹無枝，高二丈許，葉大而圓，枝生杪頭，尖實，皮相被，一行皮者為一節。可以為索。

《廣志》曰：棕，一名栟櫚，葉似車輪，乃在樹顛下。下有皮纏之，附地起，頓慨一彩，轉復上生。

《說文》曰：棕，一名蒲葵。

《吳錄·地理志》曰：武陵臨沅縣，多栟櫚木，生山中。

《晉令》曰：夷，其民守護棕皮者，一身不輸之。

