*戒律

《書》曰：武帝惑於佛教，朝賢多啟求授戒。江革精信因果，而帝未知，謂革不奉佛法，乃賜革《覺意詩》五百字，又手敕革曰：「果報不可不信。」革因乞授菩薩戒。又曰：陶弘景曾夢佛，授其菩薩記，云名為勝力菩薩，乃詣鄮縣阿育王塔自誓，授五大戒。大同二年卒，遺令不須沭浴，以大袈裟覆衾蒙首足，弟子遵而行之。又曰：陸杲素信佛法，持戒甚精，著《沙門傳》三十卷。又曰：蕭昱字子貞，歷位中書侍郎。每求試邊州，武帝以其輕脫無威望，抑而不許。普通五年，徙臨海郡，行至上虞，敕追還，令授菩薩戒。既至，恂恂盡禮，改意蹈道，持戒又精潔，帝甚善之。

《北齊書》曰：趙隱字彥深，專意玄門，崇敬佛道，雖年期頤，常持戒行。

《高僧傳》曰：弗若多羅，此云功德華，罽賓人也。少出家，專精十誦律部。偽秦中，振錫入關，姚興待以上賓之禮。先是，經法雖傳，律藏未闡，鳩摩羅什聞多羅既善斯部，以秦弘始六年，集僧數百餘人，延請多羅誦出十誦胡本，羅什譯為晉文，三分獲二。多羅遘疾棄世，后有曇摩流支，此云法樂，西域人。棄家入道，偏以律藏馳名，以弘始七年秋達關中。初，弗若多羅誦出十誦，未拒鼬亡，廬山釋惠遠聞支既善毗尼，希得究竟律部，乃遺書通好。流支既得遠書，乃與羅什共譯十誦都畢，終椿：「吾當更行無律教處。」於是游化餘方，不知所卒。

《毗婆沙論》曰：善分別戒，名為毗尼藏。《大智論》曰：諸羅漢問誰能明了集毗尼藏，皆言優婆離持律弟一。請就師子坐，問佛在何處說初毗尼戒，優婆離言：「我聞佛在毗舍離，爾時須鄰那迦蘭陀長者子初犯戒，以是因緣，故結初罪，如是二百五十戒義，三部七法，八法，尼律，增一開雜部，善部，如是等八部十作。」《毗尼藏經》云：五戒：一不煞生，二不偷盜，三不邪淫，四不妄語，五不飲酒食肉，故云五戒。布施持戒，忍辱精進，禪定智惠，以法能度生死，故云六度。聲、色、香、味、觸、法，能坌污人之凈心，故曰六塵。

*禪

《寶林傳》曰：佛未涅槃時，每告弟子迦葉曰：「吾以清凈法眼涅槃，妙心實相正法將付與汝。汝可流布，無令斷絕。」迦葉敬諾，惟然授教。迦葉傳阿難，阿難付商那和修，自此轉相傳授，至般若多羅，并佛二十八師。般若多羅付菩提達磨。菩提達摩者，南天竺人也，梁普通中，泛海至于廣州，后過江，上嵩山少林寺。達磨傳惠可，惠可傳僧璨，隱於皖山，璨傳道信，道信傳弘忍，弘忍傳能惠能，惠能住韶州曹溪，是為六祖。

《高僧傳》曰：釋道立，不知何許人。出家事安公為師，隱覆舟山。巖居獨立，不授供養，每潛入禪，輒七日不起。

*塔

《宋書》曰：謝尚嘗夢其父曰：「西南有氣至，沖人必死，勿當其鋒。家無一全，汝宜修福塔寺可禳之。若未暇立寺，可杖頭刻作塔形，見有氣來可擬之。」尚悟，懼未及造塔寺，遂刻小塔施杖頭，恒置左右。后果有異氛遙見西南，從天而下，始如車輪，漸彌大，直沖尚家，尚以杖指之，氛便回散，闔門獲全。氣所經處，數里無復孑遺。遂於永和四年舍宅造寺，名莊嚴寺。宋大明中，路太后於宣陽門外造莊嚴寺，改此為謝鎮西寺。又曰：阿育王寺塔，阿育王即鐵輪王。王閻浮提，一天下。佛滅後一日一夜，役鬼神造八萬四千塔，此即其一。吳時居其地，以為精舍。孫綝尋除毀之，塔亦同滅。吳平后，諸道人復於舊處建立焉。晉元帝初渡江，更修飾之。其後有西河離石縣胡人劉薩何遇疾暴亡，七日更蘇，說云：「觀世音語云：『汝緣未盡，當得活，可作沙門。洛下齋、丹陽會稽并有阿育王塔，可往禮拜。』忽然醒寤。」因此出家，名惠達。游行至丹陽，未知塔處，譏悊越城西望，見長于里氣色，因就禮拜，果是先阿育王塔所，屢放光明。由是定知必有舍利，集眾就掘，得三石碑，有鐵函，函中有銀函，函中又有盛三舍利及爪發長一丈七尺，詔遣食門釋云隨使往迎之。先是，武帝改造阿育王等塔，出舊塔下舍利及佛爪發，發青紺色，眾僧以手伸之，隨手長短，放之則旋屈為蠡形。按經云：「佛發青而細，猶如藕莖絲。」《佛三昧經》云：「我昔在宮沭頭，以尺自量，發長一丈二尺，放己右旋，還成蠡文。」則與帝所得同也。

《佛圖澄傳》曰：后趙尚書張離、張良家富，事佛起大塔。澄謂曰：「事佛在於清凈無欲，慈矜為心。檀越雖儀奉大法，而貪吝未己，游獵無度，積聚不窮，方授見世之罪，何福報之可希也？」

《洛陽伽藍記》曰：永寧寺，熙平元年靈太后胡氏所立也。在宮前閶闔門南一里，中有九層浮圖。初掘基至黃泉下，得金象三十軀，太后以為信法之徵。永熙三年，浮圖為火所燒。后有人從東萊郡來，雲見浮圖於海中，光明照耀，儼然若新，海上之民咸皆見之，俄然霧起，浮圖遂隱。又曰：西方佛沙伏國國王造一塔，初成，用貞珠為羅網覆其上。於后數年，王乃思量，此珠羅網價值萬金，我崩之後，恐人侵奪，復慮大塔破壞，無人修補，因解珠網以銅鑊盛之，在塔西北百步掘地埋之。上種樹名菩提，枝條四布，密葉蔽天，樹下四面坐象各高丈五，恒有四龍典掌此珠，若興心欲取，即有禍變。刻石為銘，屬語將來，若此塔壞，勞煩后賢出珠修治。

*寺

《後漢書》曰：陶謙同郡人笮融聚眾數百，往依於謙，謙授鶻廣陵、下邳、彭城運糧，遂大起浮圖。寺上累金盤，下為重樓，又堂閤周回，可容三千許人。作黃金涂象，衣以錦彩。每浴佛，輒多設飲飯，布席於路，其有就食及觀者，且萬餘人。

《宋書》曰：明帝以故宅起湘宮寺，費極奢侈。以孝武莊嚴寺剎七層，帝欲起十層，不可立，分為兩剎。各五層。新安太守巢市之罷郡，還見帝，曰：「卿至湘宮寺未？我起此寺，是大功德。」虞愿在側曰：「陛下起此寺，皆是百姓賣兒貼婦錢，佛若有知，當悲哭哀愍。罪高佛圖，有何功德？」帝大怒，馳曳下殿。愿徐去，尾容。又曰：巢市之甚聰敏，時百姓欲為孝武立寺，疑其名，尚之應聲曰：「掖墅天保。《詩》云：天保，下報上也。」時服其機速。又曰：蕭惠開丁父難，家素事佛，凡為起四寺，南岡下名曰禪岡寺，曲阿舊鄉宅名曰禪鄉寺，京口墓亭名曰禪亭寺，所封陽縣名曰煨摑寺。

《梁書》曰：何氏自晉司空充，宋司空，尚之奉佛法，建立塔寺。至敬容，又舍宅東為伽藍。趨權者因助造構，敬容并不拒，故寺堂宇頗為弘麗。時輕薄者因呼為眾造寺。及敬容免職，出宅，止有常用器物及囊衣而己，竟無餘財。又曰：謝舉宅內山齋舍以為寺，泉石之美，殆若自然。舉托情玄勝，尤長佛理，注《凈名經》，嘗自講說。又曰：武帝以三橋舊宅為光宅寺，敕周興詞與陸倕各制寺碑。及成，俱奏。帝以興詞所制自題。又曰：江紑字含潔，幼有孝性。年十三，父蒨患眼，紑侍疾，將期月，衣不解帶。夜夢一僧云，患眼者飲惠眼水必差。及覺，說之，莫能解者。與草堂寺智者法師善，往訪之，智者曰：「《無量壽經》云：『惠眼見貞，能度彼岸。』」蒨乃因智者啟，舍同夏縣界牛屯里舍為寺，乞賜嘉名，敕答曰：「近見智者云惠眼，眼則五眼之一號，可以惠眼為名。」及就創造泄，故井水清冽，異於常水。夢中取水洗眼及煮藥，稍覺有瘳，因此遂得差。

《南史》曰：王懿字仲德。父苗，仕苻堅，至二千石。苻堅之敗，仲德年十七，及兄睿同起義兵，與慕容垂戰，敗，被重創走，與家屬相失，路經大澤，困未能去，臥林中。有一小兒，青衣，年可七八歲，騎牛行，見仲德，驚曰：「漢己食未？」仲德言饑，小兒去須臾復來，得飯與之。食畢欲行而暴雨，莫知津徑。有一白狼至前，仰天而號，號訖，銜仲德衣，因渡水，仲德隨后得濟，與睿相及。渡河至滑臺，復為翟遼所留。積年，仲德欲南歸，乃棄遼芳泰山。晉太元末，徙居彭城。宋元嘉九年，又為徐州刺史。仲德三臨徐州，威德著於彭城，立佛寺，作白狼、童子象於塔中，以在河北所遇也。又曰：波斯國城外佛寺二三百所，梁大通二年，遣使獻佛牙。又曰：劉孝綽與到溉兄弟甚狎，溉少孤，宅近僧寺，孝綽謂僧物色也，撫手笑。溉知其旨，奮拳擊之，傷口而去。

《三國典略》曰：齊王初為胡昭儀起大慈寺。未成，改為穆皇后大寶林寺，運石填泉，牛死無數。

《唐書》曰：會昌五年四月，括天下寺，凡大寺四千二百，蘭若四萬，僧尼二十六萬五百。七月，敕并省天下佛寺，上州各留寺一所，中下州寺并廢。上都、東都各留十寺，寺僧十人。

《洛陽伽藍記》曰：白馬寺，漢明帝所立也。佛教入中國之始，寺在西陽門外御道南。明帝夢見金人，長丈六，項珮日月光明，胡神號曰佛，遣使向西域求之，乃得金象焉。時以白馬負經而來，因以為名。寺上經函常存，時放光明，曜於堂宇，是以道俗禮敬之，如仰貞容。又曰：崇義里有京兆人杜子休宅。時有隱士趙逸，云是晉武時人，晉朝舊事多所記錄，正光初來至京師，見子休宅，嘆息曰：「此中朝時太康寺也。」時人未之信，遂問寺之由，逸云：「龍驤將軍王濬平吳之後，始立此寺，本有三層浮圖，用磚為之。」指子休園中曰：「此是故處。」子休掘而驗之，果得磚數萬，并有石銘云：「晉太康六年歲次乙巳九月甲戌朔八日辛巳，儀同三司、襄陽侯王濬敬造。」子休遂舍宅為靈應寺。又曰：宜壽里內苞信縣令段暉宅地下常聞有鐘聲，時見五色光明照於堂宇。暉甚異之，遂掘光所，得金象一軀，高三尺，并二菩薩趺，上銘云：「晉泰始二年五月十五日侍中中書監荀勖造。」暉遂舍宅為光明寺。時人咸云：「此地是荀勖宅。」又曰：修梵寺有金剛，鳩鴿不入，鳥雀不棲。菩薩達摩云：得其貞相。

《建康實錄》曰：晉許詢舍永興、山陰二宅為寺，家財珍異，悉皆是給。既成，啟奏孝宗。詔曰：「山陰舊為祗洹寺，永興居為崇化寺。」造四層塔，物產既罄，猶欠露槃、相輪。一朝風雨，相輪等自備。時所訪問，乃是剡縣飛來。又曰：一乘寺，梁劭陵王綸造。梁末賊起，遂延燒。陳尚書令江總舍堂宇寺，今之堂是也。寺門遍畫凹凸花，代稱張僧繇手跡，其花乃天竺遺法，朱及青綠緣所成，遠望眼暈如凹凸，就視即平，世咸異之，拇墅凹凸寺。又曰：牛頭山西峰中有窟，不測深淺，古老相傳，云辟支佛所出。梁武帝於窟穴下置寺，名曰仙窟寺。窟有一石缽盂，莫知所由來，形狀甚古。唐神龍初，鄭克俊取將入長安，乃開禪寺志公嚴屐也。

《高僧傳》曰：釋法度少出家，高士名僧紹隱居瑯琊之攝山。及亡，舍所居山為棲霞精舍，請度居之。經歲許，忽聞人馬鼓角之聲，俄見一人持名紙通曰：靳尚度前見尚形甚都羽衛亦嚴致敬。己乃言曰：「弟子主有此山七百餘年，法師道德所歸，謹舍以奉給，并愿授五戒，永結來緣。」度為設會，授戒而去。又曰：孫放西寺曾構傾頹，沙門支云惠謀欲建立。其日，有童子持紙蓮花插故寺東面，相去十餘丈。於是建剎中標，正當華所。

