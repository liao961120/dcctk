*鵲

《禮記·月令》曰：季冬之月，鵲始巢。

《詩》曰：《鵲巢》，夫人之德也。國君積行累功，以致爵位，夫人起家而居有之。又曰：鵲之疆疆，鶉植導奔。又曰：防有鵲巢，邛有旨苕。誰侜予美？心焉忉忉。

《爾雅》曰：鵲具鳥丑，其飛翪。郭璞癥曰：丑，婁也。翪，竦翅上下翪也。

《易通卦驗》曰：鵲者，陽鳥。先物而動，先事而應，見於木風之像。今失節不巢，陽氣不通，故言春不東風也。《周書》曰：小豪戤日，鵲始巢。

《漢書·梅福傳》曰：今陛下既不納天下之言，又加戮焉。夫鳶鵲遭害，則仁鳥增逝。

《魏志》曰：管輅至安德令劉長仁，忽有鳴鵲來，在閣屋上，其聲甚急。輅曰：「鵲言：東北一婦昨殺夫，牽引西家人離婁。候不過日，在虞、淵之際，告者至矣。」到時，果有東同伍民來告鄰婦手殺其夫，詐言：「西家人與夫有嫌，殺我婿也。」

《吳志》曰：赤烏十二年，有兩烏銜鵲墮東觀，權使領丞相朱據燎鵲以祭。又曰：孫和為南陽王，之長沙，行過蕪湖，有鵲巢于帆檣，故官僚皆憂慘，以為墻木傾危之像。

《晉書》曰：王澄為荊州，將之鎮，送者傾朝。澄見樹上鵲巢，便脫衣上樹，探鷇而弄之。神氣蕭然，旁若無人。又曰：涼李歆時，通街大樹上有烏鵲爭巢，鵲為烏所殺。

《宋書》曰：徐羨之拜司空，有雙鵲於太家鼏東，鴟尾鳴喚。

《後魏書》曰：李崇為揚州刺史時，有泉水涌於八公山頂；壽春城中，有魚無數從地涌出；野鴨群飛入城，與鵲爭巢。

《北齊書》曰：武衛奚永洛與河內人張子信對坐，有鵲鳴于庭樹，斗而墮焉。子信曰：「鵲言不善，向夕若有風從西南來，歷樹拂堂角，則有口舌事。今夜有人喚，必不得往。」鐘信去后，果有風來。至夜，高儼使召永洛，且云敕喚。永洛欲赴，其妻苦留，稱墮馬孝折，遂免于難。又曰：李玄貞，字玄操，信州刺史希禮之子也。常詠鵲，其佳句云：「東立朝雨霽，南飛夜月明。」為知音所賞。

《隋書》曰：郭俊字弘文，太原人。家門雍睦，七葉共居。犬豕同乳，烏鵲通巢。時人以為義感。州縣上其事，上遣平昌公宇文房密切。詣其家，勞問之。御史柳彧巡省河北，表其門閭。又曰：翟普林父母俱終，哀毀殆將滅性。廬于墓側，有二鵲巢其廬前樹。每入其廬，馴狎無所驚懼。

《唐書》曰：高祖圍堯君素於蒲州。糧盡，人相食。有烏鵲巢其發石車之上，人心遂離。為李楚客斬首，傳之京師。又曰：大歷八年夏四月，乾陵上仙觀天尊殿有雙鵲銜柴及泥，補葺殿之隙壞凡一十五處。宰臣等上賀曰：「臣聞孝至於天，則祥發陵邑；德被於物，則化及鳥獸。伏惟陛下，因心廣教，弘道極和，時殷霜露之恩，流行雲雨之澤。故前聖垂裕，歆於明誠；皇天報貺，錫以嘉應。異鵲來感，翔集可窺。跡此人謀，事歸神化。望宜示中外，編諸史冊。」又曰：貞玄四年，中書省梧樹上有鵲，以泥為巢。又曰：竇申，宰相參之族子。參特愛申，每議除授，多恂于申。申或泄之，以招權受賄。每所至，人謂之「喜鵲」。又曰：開成二年三月，真興門外，鵲巢於古冢。

《莊子》曰：至德之世，烏鵲之巢，可攀援而窺之。又曰：鵲上高城之絕，而巢於高樹之顛，城壞巢折，陵風而起。故君子之居世也，得時則義行，失時則鵲起也。又曰：莊周游乎雕陵之樊，樊，藩也。游于栗園籬之內。睹一異鵲，自南方來，翼廣七尺，目大運寸。感周之顙而進於栗林。感，觸。

《孫卿子》曰：古之王者，其政好生惡殺，烏鵲之巢可俯而窺。

《淮南子》曰：鵲巢知風之所起。言鵲作巢，向風之所起為戶。一實云：背風所起也。又曰：乾鵠知來而不知往，此修短之分也。乾鵲，鵲也。見人有吉事之徵，則翛翛然；凶事之徵，則鳴啼。是知來。歲多風，則巢於下枝，而童子乃探其卵。是不知往。各有所能，故曰長短之分也。又曰：雁北向，鵲始加巢。雁在彭蠡皆北面，征陽剿憒北過。鵲感陽而動，乃上加巢。又曰：赤肉懸則鳥鵲集，鷹隼鷙則眾鳥散。物之散聚，交感以然。

《淮南萬畢術》曰：鵲腦令人相思。取鵲一雄一雌頭中腦，燒之于道中，以與人酒中，飲則相思。

《穆天子傳》曰：西王母還歸，世民謠憂以吟曰：「徂彼西土，爰居于野。豹虎為群，於鵲與處。於讀為烏。嘉命不還，惟我惟帝女。」

《東方朔別傳》曰：孝武皇帝時，閑居無事，燕坐未央前殿。天新雨止，當此時，東方朔執戟在殿階旁，屈指獨語。上從殿上見朔，呼問之：「生獨所語者，何也？」朔對曰：「殿后柏樹上，有鵲立枯枝上，東向而鳴也。」帝使視之，果然。問朔何以知之，對曰：「以人事言之，風從東方來，鵲尾長，靶掮則傾，背風則蹶。必當順風而立，是以知也。」

《西京雜記》曰：樊將軍噲問陸賈曰：「自古人君皆云有瑞應，豈有是乎？」賈曰：「有之。乾鵲噪而行人至，蜘蛛集而百事喜，況人君處重位乎？」

《五行傳》曰：昭帝玄鳳中，有烏鵲斗於燕王池上，烏墮地。烏，類君之像。

《說文》曰：鵲，知太歲之所在。

《鹽鐵論》曰：中國所鮮，外國賤之。昆山之旁，以玉璞抵烏鵲。

魏太祖詩曰：月明星稀，烏鵲南飛，繞樹三匝，何枝可依？

《博物志》曰：鵲巢開口背太歲，此非才知，任自然也。

崔豹《古今注》曰：鵲，一名神女。

《王子年拾遺錄》曰：圓嶠之山名環丘。上有方湖千里，多大鵲，高一丈，群飛于湖際，銜不周之粟於環丘之上。

郭子橫《洞冥記》曰：帝解鳩鴻之刀以賜東方朔，刀長三尺。朔曰：「桿刀，彩首陽之金鑄為此刀，雄者以飛，雌者獨在。金出九陽清溪，有鵲銜火於清溪之上。」

《廣異記》曰：南方赤帝女學道得仙，居高陽愕山桑樹上。正月一日，銜柴作巢，至十五日成。或作白鵲，或女人。赤帝見植彈慟，誘之不得。以火焚之，女即升天，因名帝女桑。今人至十五日焚鵲巢，作灰汁，浴蠶子招絲，像此也。

《式經·三十六禽變》曰：酉為烏鵲。

《五行書》曰：燒鵲置酒中，令家無盜賊。

*山鵲

《爾雅》曰：鸴，山鵲。郭璞癥曰：似鵲而有文彩，長尾，嘴腳皆赤。鸴，胡礭切。

《說文》曰：鸴，山鵲，知來事也。

《搜神記》曰：常山張顥為梁相。天新雨後，有烏如山鵲，稍下墮地，民爭取，即化為一圓石。顥椎破之，得一金印，文曰：「忠孝侯印」。顥以上聞，藏之秘府。顥后官至太尉。

*鳩

《左傳》曰：郯子云：「少皞時，祝鳩氏，司徒者也；鶻鳩氏，司事者也。五鳩，鳩民者也。」杜預注曰：祝鳩，鵻也。鵻鳩孝，故為司徒，主教民。鶻鳩，春來冬去，故為司事。治民欲聚，故以鳩為民也。

《禮記·月令》曰：仲春之月，鷹化為鳩。又曰：季春之月，鳴鳩拂其羽。鄭玄云：鳴鳩飛旦翼相擊，趨農急也。

《詩》曰：翩翩者鵻。毛云：夫不也。《詩主疏》曰：一名取夫，一名浮鳩。幽州謂之佳，或謂雕。梁梁隹陽謂之隹也。又曰：宛彼鳴鳩。毛云：鶻鳩也。《詩義疏》曰：班鳩也，《月令》「鳴鳩拂其羽」是也。隹陽人謂之班隹也。

《爾雅》曰：信其，鳺鴀。鶌鳩，鶻鵃。鴡鳩，王雎。郭璞注曰：鳺鴀今䳕鳩，似山鵲，短尾，青黑色，多聲，江東亦名曰鶻鵃。雎鳩，王雎，雕類，江東呼鸮，好在江渚山邊食魚。《毛詩傳》曰：鳥摯而有別。孫炎曰：鳺鴀，一名祝鳩。鶻鵃，一名鳴鳩。犍為舍人曰：鳺鴀，楚鳩，今梁謂之班鳩也。

《周書·時訓》曰：谷雨之日又五日，鳴鳩拂其羽。鳴鳩不拂其羽，國不治兵。

《後漢書》曰：楊由從人飲，敕諸生酒三行，嚴車去。請問其趣，由曰：「向社中木上有鳩鳥斗，兵之像。」由去后，舍中有斗者，果殺二人也。

《魏志》曰：管輅至郭恩家。有飛鳩來，在梁頭鳴，甚急。輅曰：「當有老公從東方來，候豚一頭，酒一壺。主人雖喜，當有小故。」明日，果有客如所占。而射雞作食，箭從樹間激中數歲女子，流血驚怖。

《梁書》曰：庾子與父域為巴西守，卒于郡，子輿奉喪還鄉。初發蜀，有雙鳩巢舟中。及至，又棲廬側。每聞哭泣之聲，必飛翔檐宇，悲鳴激切。

《隋書》曰：李得饒，性至孝。父寢疾，輒終日不食。及丁憂，水漿不入口。五日後，甘露降其庭樹，有鳩巢其廬。

《孔叢子》曰：邯鄲人正旦獻鳩于趙簡子，厚賞之。客曰：「正旦放鳩，厚恩也。得賞，競捕之，不如勿賞。」簡子曰：「善」。

《搜神記》曰：長安有張氏者，晝獨處空室。有鳩自外入，止乎床。張氏惡之，畔而祝之曰：「鳩今來，為我禍耶？飛上承塵。為我福耶？來入我懷。」鳩飛入懷。以手探之，則不知鳩之所在，而得一金帶鉤焉，遂寶之。自是之後，子孫昌盛，有為必偶，資財萬倍。蜀客至長安中，聞之，乃厚賂婢，婢竊鉤以與蜀客。張氏既失鉤，漸漸衰耗。而蜀客亦數罹窮厄，不為己利。或告之曰：「天命也，不可以力求。」於是赍鉤以反，張氏復昌，故關西稱「張氏鉤」。

《說苑》曰：梟逢鳩，鳩曰：「子安之？」梟曰：「我將東徙。」鳩曰：「何也？」梟曰：「鄉人惡吾鳴。」鳩曰：「子改鳴則可，不能改鳴，徙，猶惡子之聲。」

《論衡》曰：夫令鳩、雀施氣于雁、鵠，終不成子者，何也？鳩、雀之身小，雁、鵠之形大。

《廣雅》曰：良皋，鳩也。骨鵃，鳻鳩也。役鳩、蔡鳩、辟皋、浮鳩、鵴鳩也。

《琴操》曰：舜耕歷山，思慕父母。見鳩與母俱飛鳴，相哺食，益以感思，乃作歌。

《地理志》曰：榮陽有井，漢王避項羽于中。雙鳩飛集井上，羽以為無人，故沛掛免，因以為名。故漢世正旦放鳩，為此也。

焦贛《易林·無妄之明夷》曰：千雀萬鳩，與鷂為仇，威勢不敵，雖眾尾嫳。

《益部耆舊傳》曰：廣漢景毅為益州太守，鳩巢於廳事，雛卵孕育。

阮籍《鳩賦序》曰：嘉平中，得兩鳩子，常食以黍稷。後卒為狗所殺，故為作賦。

傅咸《鳩賦序》曰：余舍下種楸，蔚然成林。閑居無為，有時游之。顧見班鳩，音聲可悅，於是捕而畜之。既而馴擾，偶出之籠，無何失之。其後時時一來，飛翔低徊，似有戀焉。故聊為之賦。

摯虞《槐賦》曰：春棲教農童鳩。

孫氏《瑞應圖》曰：白鳩，成湯時來，王者養耆老，尊道德，不以新失舊，則至。

崔豹《古今注》曰：平帝玄始二年，濟南鳩生白子。

《吳錄》曰：赤烏十二年八月，白鳩見章安。

《魏略》曰：文帝欲受禪，郡國奏白鳩十九見。

張升《白鳩頌序》曰：陳留郡有白鳩，出于郡界。太守命門下賦，曹吏張升作《白鳩頌》，曰：「厥名梟鳩，貌術雍容，丹青綠目，耳像重重。」

《會稽典錄》曰：皮延，字叔然，會稽山陰人。養母至孝。居喪，有白鳩巢廬側，遂以終喪。又曰：鄭弘遷臨淮太守。郡民徐憲在喪致哀，白鳩巢廬側。弘舉為孝廉，朝廷稱「白鳩郎」。

《晉書》曰：太始八年，白鳩二集太廟南門左。

左九嬪《白鳩賦序》曰：太始八年，鳩巢於廟闕，而孕白鳩一詩，毛色甚鮮。晉金行之應也。

《廣州先賢傳》曰：頓琦，字孝異，蒼梧人，至孝。母喪，琦獨身立墳，歷年乃成。居喪逾制，感物通靈。白鳩棲息廬側，見人輒去，見琦而留。又曰：沛國戴文諶居陽城山，有沙駁焉。其撇昰是妖魅。神已知之，便去，作一五色鳥，白鳩數十只從，有雲復之，遂不見。

《南史》曰：姚察丁后母杜氏喪，解職。在服制擲晷，有白鳩巢于戶上。

《方言》曰：䳕鳩，自關而東，周鄭之郊、韓魏之都謂之郎睪，其𪁛鳩謂之睪。其關西，秦漢之間謂之鵴鳩，郭璞注曰：間匊。其大者謂之頒音班鳩，其小者謂之役鳩，今荊鳩也。或謂之𪇭鳩，音蔡。或謂之雞鳩，或謂之鶻鳩，梁宋之間謂之佳鳩。《傳》曰：「鳲鳩氏，司空者也。」

《毛詩義疏》曰：匠箔南鳥大如鳩而黃，啼鳴相呼不同集，謂金烏。或云：「黃」當為「鳩」聲轉，故名移也。又云鸤鳩，一名爽鳩。又云是鹯。

《周禮·夏官上·羅氏》曰：中春，羅鳥獻鳩，以養老，因行羽物。鄭玄注曰：春，鷹為鳩。與春鳥變舊為新，宜以養老，助生氣也。

《爾雅》曰：鳲鳩，鴶鵴。郭璞癥曰：今之布谷，江東呼獲谷。《方言》云戴勝。或云鹯。謝氏曰：布谷類也。

《續漢書·禮儀志》曰：仲秋之月，縣道皆案戶民。年始七十者，授之以玉杖，餔之以糜粥。八十、九十，禮有加，賜玉杖，長九尺，端以鳩為飾。鳩者，不噎之鳥也。欲老人不噎，所以愛民也。

《魏書》曰：烏丸俗：耕種常以谷鳥為候。

《淮南子》曰：孟夏之月，以熟穀米，熟亦長也。雄鳩長鳴，為帝侯歲。鳩，布谷也。

《風俗通》曰：俗說：高祖與項羽戰，敗于京索，遁叢薄中。羽追求之時，鳩正鳴其上。追者以鳥在無人，遂得脫。后及即位，異此鳥，故作鳩杖，以賜老者。案：少皞五鳩，鳩民者，聚民也。《周禮·羅氏》「獻鳩養老」，漢無羅氏，故作鳩杖以扶老。

《楚辭》曰：進雄鳩之耿耿兮，耿耿，小節貌。讒紛紛而蔽之。又曰：鳴鳩棲於桑榆。言鳲鳩于桑榆之上奮翼得其所。

馮敬通《與任武達書》曰：婦口如布穀。

《孫卿子》曰：南方有鳥焉，名曰蒙鳩。以羽為巢，而編之發，系之葦苕。風至苕折，子死卵破。巢非不完也，而系者然。

《南方草物狀》曰：番鳩，生海邊土穴中，里民常以臘月、正月捕食，味如蟹。得過十餘，不可復食。合浦、交趾、九真有之。

*鷃

《左傳》曰：郯子云：「少皞鷙以鳥明遒。青鳥氏，司啟者也。」杜預注云：青鳥，鸧鷃也，立春鳴，立冬去。

《爾雅》曰：鳸，鷃也。郭璞癥曰：今鷃雀也。犍為舍人曰：主趨民收麥，不得晏起也。

《說文》曰：鷃，鳲也。從「鳥」，「晏」聲。

《春秋考異郵》曰：水滅火，故虻螫鷃。宋均注曰：鷃，柔良之鳥，鷃于水也。

《春秋運斗樞》曰：機星散為鷃。德義少，殘百家，則鷃無頭。

《易通卦驗》曰：立春、雨水，鸧鷃鳴。鄭玄云：鷃，蒼狀也。

《廣志》曰：鷃常晨鳴，如雞，道路賈車以為行節。出西方。

《莊子》曰：窮發之北，有鳥焉，其名曰鵬。翼若垂天之雲，搏扶搖羊角而上者九萬里，斥鷃笑之曰：「我騰躍上，不過適甸仞下，翔蓬蒿之間，此亦飛之至也，而彼且奚適？」又曰：載鼷以車馬，樂鷃以鐘鼓。

《國語》曰：晉平公射鷃，使豎襄搏之，失。公怒，將殺之，叔向聞之。夕，夠棗，叔向曰：「君必殺之！昔吾先君唐叔射兕於徒林，殪以大甲，以封于晉。今君射鷃，鷃不世，搏而不得。是揚君恥也，勿令遠聞！」公忸怩顏，乃趣舍之。注，賈逵解曰：「徒林，園中地也。言唐叔有才藝，封于晉。」

《呂氏春秋》曰：亂國之妖，有雉生鷃。

《車凌別傳》曰：鷃雀椿能乘激風以飛。

*鹖鴠

《方言》曰：周、魏、宋、楚之間謂䳚鴠，或謂之獨舂。自關而東，謂之城旦，或謂之倒懸，或謂之鴠。自關而西，秦隴之內謂之鹖鴠。郭璞癥曰：鳥似鴨，五色，各無毛，赤祼。晝夜鳴，獨春好俯仰也。倒懸，好似懸于樹也。

《廣志》曰：侃旦，冬毛希，夏毛盛。

《禮記·月令》曰：仲冬之月，䳚鴠不鳴。鄭玄注曰：肼旦，求旦之鳥。又曰：《詩》云：「相彼盍旦，尚猶患之。」

《易通卦驗》曰：冬至，鹖旦不鳴。鄭玄曰：隨應尋至也。入穴。寒征也。

《說文》曰：鴠，可旦也。

《鹽鐵論》曰：大夫曰：「鹖鴠夜鳴，尾嫳于明。」

《周書·時訓》曰：大雪之日，䳚鴠不鳴；䳚鴠猶鳴，國多訛言。

