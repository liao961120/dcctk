*䔰

《爾雅》曰：葍，䔰。大葉，白華。根如指，正白，可啖，葍，方服切。䔰，音富。又曰：葍，藑茅。葍華有赤者為蔓，葍一種耳，亦如䔖、苕，華黃白異名也。藑，巨營切。

《毛詩·鴻雅》曰：我行其野，言彩其葍。《毛詩》云：惡菜也。《詩義疏》曰：河內關中謂葍為葍，兗、幽州謂之燕葍，一名爵弁，一名藑。根正白，著熟熱灰中溫灰中溫啖，饑荒可蒸以御饑。漢祭甘泉或用之。其華有兩種，葉細而行赤，有臭氣也。

《廣雅》曰：烏麮，愆許切。葍也。

《說文》曰：藑茅，葍也。一曰舜。從草，夐聲。葍，䔰也。䔰，從草富聲。葍，從草畐聲。

《風土記》曰：葍，蔓生，被樹而升。紫黃色，大如牛角，二三同蒂，長七八尺，味甜如蜜。

*蘋

《爾雅》曰：蘋，藾蕭。郭璞曰：今藾蒿也，初生可食。

《毛詩·鹿鳴》曰：呦呦鹿鳴，食野之蘋。鄭玄云：藾蕭也。《詩義疏》云：藾蕭，葉青白色，莖似蓍而輕脆，始生者可食，亦可蒸也。

*商蕀

《爾雅》曰：髦，顛蕀。孫炎曰：一名白棘。郭璞癥曰：細葉，有刺，蔓生，一名商蕀。《廣雅》云：女木也。

*竊衣

《爾雅》曰：蘮蒘，竊衣。孫炎曰：江淮間食之。其花著人衣，故曰竊衣。郭璞曰：似芹，可食，實大如麥，兩兩相合，有毛，著人衣。

*芣莒

《爾雅》曰：芣莒，馬舄。馬舄，車前也。郭璞癥曰：今車前草，大葉，長穗，好生道邊，江東呼蝦蟆衣。《周書》所載同名耳，非此芣莒。

《廣雅》曰：芣莒，當道、馬舄。

《毛詩·關雎》曰：《芣莒》，后妃之德也。彩彩芣音浮。莒，薄言彩之。毛云：芣莒，車前，大葉，好生道邊也，宜懷妊焉。

《神仙服食經》曰：車前實，雷之精也。服之形化。八月彩地衣。地衣者，車前實也。

《本草經》曰：車前實，一名當道，一名牛舌。

*藜

《毛詩·嘉魚》曰：南山有臺，北山有萊。

《詩義疏》曰：萊，藜也。莖葉皆似王芻。今兗州蒸以為茹，謂之萊。而譙沛人謂雞蘇為來。故《三倉》云：萊，茱萸。此二草異而名同。

《禮記·月令》曰：孟春行夏令，則藜莠，蓬蒿并興。

《家語》曰：子路見孔子，曰：「負重涉遠，不擇地而休；家貧親老，不擇祿而仕。昔者由也，事二親之時，常食藜藿之實，而為負米百里之外。親歿之後，南游，從車百乘，積粟萬鍾，累姻獰蘘坐，列鼎而食。愿欲食藜藿，為親負米，不可復得也！」又曰：楚昭王聘孔子，孔子往拜，禮也。路出於陳、蔡。陳、蔡大夫日相與謀曰：「孔子賢聖，其所刺譏，皆中諸侯之病。若用於楚，陳、蔡危矣！」遂使兵拒孔子。孔子不得行，絕糧七日，外無道所通，藜羹不充，從者病。孔子愈慷慨講誦，弦歌不聖。又曰：曾參，後母遇之無恩，而供養不聖。及其妻為藜蒸不熟，因出之。人曰：「非七出也。」答曰：「藜羹，小物耳。吾欲熟，而不用吾命，況大事乎？」遂出之。

《山海經》曰：泰山有草焉，名曰藜，如荻，可以為疽。郭璞注曰：為，治也。

虞盤佑《孝子傳》曰：曾子以藜蒸不熟遣妻。

《莊子》曰：孔子窮於陳、蔡間，七日不食，藜羹不糝，顏色甚憊。又曰：子貢乘大馬，中紺而表素，軒車不容巷，往見原憲。原憲華冠屣履，杖藜應門。子貢曰：「嘻，先生何病也！」

《韓子》曰：堯之王天下也，糲梁之食，藜藿之羹。

*王萯

音負

《禮記·月令》曰：孟夏之月，王萯生。蔡邕《章句》曰：萯，草名也，生於陵也。

*藋

徒吊切

《爾雅》曰：拜蔏，音商。藋。蒿藋，亦似藜。

《廣雅》曰：芾，藋。

《淮南子》曰：藜藋需而長，日加四寸，不可以為櫨棟。

*戒火

《南越志》曰：廣州有大樹，可以御火，山北謂之慎火。或多種屋上，以防火也。但南方無霜雪，其花不凋，故生而成樹耳。

《本草經》曰：景天，一名戒火，一名水母花，主明目輕身。

*胡枲

《爾雅》曰：菤耳，苓耳。《廣雅》云：枲耳也，亦云胡枲也。江東呼為常枲。或曰苓耳。形似鼠耳，叢生如盤。

《廣雅》曰：一名枲耳。

《毛詩·關雎·卷耳》曰：彩彩卷耳，不盈頃筐。毛云：苓耳。

《詩義疏》曰：苓耳，葉青白，似胡荽。白華細葉，莖蔓生。可為茹，滑而少味。四月中生子，如婦人耳珰，謂之珰草，幽州謂之爵耳。

《博物志》曰：洛中人有驅羊入蜀者，胡葸子著羊毛，中國人取種，因名羊負來。

*卷施

《爾雅》曰：卷施草，拔心不世。宿莽也，《離騷》云。

《南越志》曰：寧鄉縣，草多卷施，江淮間謂之宿莽。

*薔薇

《神農本草》曰：薔薇，一名牛膝，一名薔麻。

《吳氏本草》曰：薔薇，一名牛勒，一名牛膝，一名薔薇，一名山棗。

*茿

《爾雅》曰：竹萹，匹善切。蓄。郭璞癥曰：似小藜，赤莖節，好生道旁。可食，又殺蟲。

《說文》曰：萹，茿也，從草扁聲。

《本草經》曰：萹，萹蓄，一名萹竹。

《吳氏本草》曰：萹蓄，一名畜辯，一名萹蔓。

*鬼目

《爾雅》曰：符，鬼目。郭璞注曰：匠箔東有鬼目草，莖似葛，葉圓而毛。子如耳珰，赤色叢生。

《吳志》曰：建業有鬼目菜，於工人黃狗家，生依棗樹，長丈餘，莖廣四寸，厚二分。

《本草經》曰：鬼目，一名東方宿，一名連蟲，陸名羊蹄。

*復盆

《爾雅》曰：茥，苦圭切。蒛去悅切。葐。郭璞注曰：復盆也，實似莓而小，亦可食。孫炎曰：青州曰茥。

《廣雅》曰：蒛葐，陸英梅也。

《抱樸子》曰：俗人見方用蒛葐、復葐，謂之瓦器。近易之草，或不知蓬累一名陵藟系。

《甄氏本草》曰：復葐子，一名馬瘺，一名陸荊。

*酢漿

《爾雅》曰：葴，寒漿。今酸漿草，江東呼曰苦葴。音針。

《本草》曰：酢漿，一名酸漿，平寒無毒，生川澤，及人家田園中。治熱煩滿，定志益氣，利水道。產難，吞其實，立產。

《吳氏本草》曰：酸漿，一名酢漿。

*稂

《爾雅》曰：稂，童粱也。稂，莠類也。

《國語》曰：季文子相宣、成，尾骭帛之妾，無食粟之馬。仲孫損斨曰：「不華國也？」文子曰：「吾聞以德榮為華，不聞以妾與馬。」獻子聞，囚之七日。自是妾衣七升之布，馬食稂莠。文子曰：「過而能改，民之上也！」夫達曰仲孫他，孟獻子庶子。

《毛詩·曹·蜉蝣·下泉》曰：冽彼下泉，浸彼苞稂。稂同粱也。

又《大田》曰：不稂不莠，去其暝螣。

《詩義疏》曰：禾粟秀為穗，而成崱嶷，如骨之童稂。

*莠

《毛詩·甫田》曰：無田甫田，維莠驕驕。甫，大也。大田過度，而無人功，終不能獲。無思遠人，勞心忉忉。

《韋曜問答》曰：「甫田維莠，今何草？」答曰：「今之狗尾也。」

《左傳·襄六》曰：鄭公孫揮過伯有氏，其門上生莠，子羽曰：「其莠猶在乎？」以莠喻伯有。伯有侈，知其不能久存。

《晉書》曰：明帝時，王如舉兵作亂，令人種禾，禾悉變莠。俄而軍敗，降於王敦，為敦所殺。

*綬

《爾雅》曰：虉，綬。小草，有雜色，似綬。虉，五雁切。

《毛詩義疏》曰：虉，五色，作綬文，故曰綬草。

*臺

《爾雅》曰：臺，夫須。臺可以為御雨笠。

《毛詩·嘉魚》曰：《南山有臺》，樂得賢也。南山有臺，北山有萊。臺，夫須也。菜，草也。山有草木，以自復蓋，成其高大。喻人君有賢臣，以自尊顯。

《毛詩義疏》曰：舊說莎草也，可為蓑笠，故曰臺笠緇撮。或云臺草，有皮，堅細滑致，可為簦笠。南土多有。

《纂文》曰：臺，一曰山莎，可作笠。

*皋蘆

《南越志》曰：龍川縣有皋蘆草，葉似茗，味苦澀，土人以為飲。今南海謂過羅，或曰拘羅。

*翹搖

《爾雅》曰：柱夫搖車。郭璞注曰：蔓生，細葉，紫花，可食。今俗呼翹搖車。

*土瓜

《爾雅》曰：菲，蒠菜。又曰：菲，芴。郭氏云：菲草生下濕地，似蕪菁，華紫赤色，可食。郭璞注曰：即土瓜。孫炎曰：菲，葍類。芴音物。

《毛詩》曰：彩葑彩菲，尾馛下體。《毛詩》曰：蘢，須也。菲，芴也。《詩義蔬》曰：菲似葍，莖粗葉厚而長，有毛。三月中蒸為茹，滑美。亦可作羹。幽州人謂之芴。《爾雅》謂蒠菜。今河內謂之宿菜也。又，《毛詩》鄭箋云：此二菜者，蔓菁與葛之類也，皆上下可食。然而其根有惡時也。

《廣雅》曰：土苽，芴也。《本草》云：王苽，一名土苽。

崔實《四民月令》曰：二月盡，三月，可彩土苽根。

*菌

《爾雅》曰：中馗，菌。郭璞癥曰：地蕈也，似蓋，匠箔痘憎為土菌，亦曰馗廚，可啖之。小者，菌。注：大小異名。

《列子》曰：朝菌不知晦朔。朽穰之上，有菌芝者，生於朝，死於晦。

《莊子》曰：朝菌不知晦朔。司馬曰：大芝也。天陰時生糞土，日見時萎，故不知月始終。

《呂氏春秋》曰：菜之美者，駱越之菌。

《說苑》曰：雍門周對孟常君曰：「夫以秦楚之強，而報於弱薛，譬猶磨蕭斧而伐朝菌也。

《博物志》曰：江南諸山郡中，大木斷倒者，經春夏生菌，謂之椹。食之有味，而忽有毒，殺人。云此物往往自有毒者。或云蛇所著之楓樹生者，啖之令人笑，不得止。治之，飲土槳多愈。

《風土記》曰：「陽羨袁君廟有祈雨者，則祝稱神命，常賜芝草。草菌也。便以神前酒杯灌地，以大羹杯復之。有須，發杯，而菌生。今猶然。

《異苑》曰：交州諸郡有菌，以葉途人軀，便舉體菌生。生既遍，便就朽爛，肌肉消腐。

*承露

《爾雅》曰：蔠葵，蘩露。郭璞曰：承露也。大莖，小葉，花紫黃色。蔠音終。

《陳留耆舊傳》曰：梁垣牧為郡功曹，與君歸鄉，為赤眉所得。賊將啖之。牧求先。賊長義而釋牧，送蘩露實一斛。

*扶老

《汝南先賢傳》曰：蔡順，事母至孝。井桔槔朽杯，在母生年上，順不敢治之。俄而有扶老生，繞之，遂堅。

《晉宮閣名》曰：華林園，扶老三株。

《廣志》曰：扶老，華黃如金，名金草。

