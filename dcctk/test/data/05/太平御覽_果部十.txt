*龍眼

《廣雅》曰：益智，龍眼也。

謝承《後漢書》曰：交趾七郡獻龍眼。

《廣志》曰：龍眼樹，葉似荔枝，蔓延緣木生，子大如酸棗，色異，純甜無酸。

《朱崖傳》曰：果有龍眼。

《交州記》曰：龍眼樹，高五六丈，似荔枝而小。

《廣州記》曰：龍眼子，似荔枝，七月熟。

《吳氏本草》曰：龍眼，一名比目。

《嶺表錄異》曰：龍眼之樹如荔枝，葉小，殼青，黃色，形圓如彈丸，大核，如木槵子而不堅，肉白帶漿，其甘如蜜。一朵恒三二十顆。荔枝方過，龍眼即熟，南人謂之荔枝奴。

左思《蜀都賦》曰：旁挺龍眼，側生荔枝。

*榠楂

《齊書》曰：武帝幸丹陽郡，宴飲。郅捴恃舊，酒后狎侮同列。時王敬則執榠楂，以刀子削之，謂曰：「桿非玄徽頭，何事自吃之？」為左丞庾杲之所糾，以贖論。

《廣志》曰：榠楂，其子甚酢，出西方。

*餘甘

《吳錄·地理志》曰：高涼安寧縣有餘甘，初食之味苦，后口中更甘。

《臨海異物志》曰：餘甘子如梭形，出晉安侯官界中。餘甘、橄欖，同一果耳。

《云南記》曰：瀘水南岸有餘甘子樹，子如彈丸許，色微黃，味酸苦，核有五棱。其樹枝如柘枝，葉如小夜合葉。

陳祈暢《異物志》曰：餘甘，大小如彈丸大，視之理如定陶瓜片。初入口如苦，忽咽口中，乃更甜美。鹽而蒸之，尤美。可多食之。

《朱崖故事》曰：朱崖果有餘甘。

左思《吳都賦》曰：其果則丹橘、餘甘、荔枝之林。

*蒟子

《漢書》曰：番陽令唐蒙風曉南粵，南粵食蒙蜀枸枸醬。注曰：枸音矩，枸樹也。如桑，其椹其長三二寸，酢，取其實以為醬。

《廣志》曰：蒟子蔓生依樹，子似桑椹，長數寸，色黑，辛如姜。以鹽淹之，下氣消食。出南安。

左思《蜀都賦》曰：筇杖傳節於大夏之邑，伻泊流味於番乩戤鄉。

*木瓜

《爾雅》曰：楙，木瓜。郭璞癥曰：實如小瓜，酢，可食。楙，音茂。

《周禮·冬官下·弓人》職曰：取幹之道，木瓜次果桑。

《毛詩·衛·淇澳·木瓜》曰：投我以木瓜，報之以瓊琚。毛云：楙也。《詩義疏》曰：楙，葉似榛，實如小㼐瓜，上黃著中，令蚡香欲嘬者，蜜封，藏百日，食之也。

《三國典略》曰：齊孝昭北伐庫莫奚，至天池，以木瓜廠火毒魚，魚皆死而浮出。庫莫奚竊相謂曰：「池有靈魚，犯之不祥！」乃出長城北道，齊主分兵追擊，獲牛羊七萬，振旅而還。

《水經》曰：魚復縣地多木瓜樹，有子大如甒，白黃，實甚苦香。《爾雅》之所謂「楙」也。

盛弘之《荊州記》曰：魚腹縣有固陵村，地多木瓜樹，其子大者如甒。

《晉宮閣名》曰：華林園，有木瓜五株。

《廣志》曰：木瓜子可藏。枝為杖，一尺百二十節。

《吳氏本草》曰：木瓜生夷陵。

《虎丘山疏》曰：山三面悉有木瓜。

何承天《木瓜賦》曰：惟茲木之在林，亦超類而獨劭。方朝華而繁實，比沙棠而有耀。

*劉

《爾雅》曰：劉，杙也。劉子生山中，實如梨，酢甜，核堅。出交趾。杙音弋。

《吳錄·地理志》曰：交阯羸倭縣有劉子樹，出山中，實如梨，而味酸美。郡內皆有之。

《南方草木狀》曰：劉，三月華，七月、八月熟，其色黃，其味酢。出交趾、武平、興古、九真。

《吳都賦》曰：梌劉御霜。

*郁

《周書》曰：夏食郁。棣也。

《毛詩·豳·七月》曰：六月食郁。毛注曰：郁，棣。

《詩義疏》曰：其樹高五六尺，其實大如李，正赤，食之甜。

《魏王花木志》曰：郁薁樹，高五六尺，實大如李，赤色，食之甘。

《廣雅》曰：一名雀李，又名車下李，又有郁李，亦名棣，亦名薁李子。《毛詩·七月》「食郁及薁」，即郁李也。一名棣也。

《呂氏本草》曰：郁李，一名雀李，一名車下李，一名棣。

《晉宮閣名》曰：華林園，薁李一株。

司馬相如《上林賦》曰：隱夫郁棣，合遝離支。

潘岳《閑居賦》曰：梅、杏、薁棣之屬。

曹毗《魏都賦》曰：若榴、郁棣。

*杜梨

《爾雅》曰：杜，甘棠。今之杜梨也。

《山海經》曰：岷山，其木多棠。

《韓詩外傳》曰：邵伯在朝，所司請召民。邵伯曰：「不勞一身，而勞百姓，此非文王擲昃也。」於是廬於棠樹之下，百姓大悅。詩人見而歌焉。

《毛詩·鵲巢·甘棠》曰：蔽芾甘棠，勿剪勿伐，召伯所茇。毛云：甘棠，杜也。《詩義疏》曰：今棠梨也，一名杜梨。如梨而小，有甜、酢，可啖也。

《毛詩·鵲蟀·杕杜》有杕之杜，生於道周。

陸氏《毛詩杜義》曰：杕杜，杜，赤棠也。與白棠同，但有赤白美惡。子白色者為白棠。白棠，甘棠也，多酸美滑。赤棠，子澀而酢者也。俗語澀如杜是也。木理亦赤，可以作弓材。

孫楚《杕杜賦序》曰：家弟以虞氏《梨賦》見示，余謂：「豈以梨有用之為貴，杜無用之為賤？」故賦之。

*㮕棗

《晉宮閣名》曰：華林園，㮕音軟棗四株。

《廣志》曰：㮕棗，味如柿。晉陽楉㮕，肌細而厚，以供御。

《范子計然》曰：㮕棗，出漢中郡。

崔豹《古今注》曰：㮕棗，葉如柿，實似柿而小，味甘美。

司馬相如《子虛賦》曰：楂、梨、梬、栗橘、柚芬芳。

左思《蜀都賦》曰：林檎、枇晁，橙、柿、梬楟。

*榛

《毛詩·邶·柏舟·簡兮》曰：山有榛，隰有苓。

陸機《機毛詩疏義》曰：山有榛，枝葉似栗樹，子似橡子，味似栗。枝莖可以為燭。

《毛詩·鄘·柏舟·定之方中》曰：樹之榛、栗、椅、桐、梓、漆。

《詩義疏》曰：榛，栗屬，有兩種。其一種大小皮葉皆如栗，其子小，形似杼子，味亦如栗，所謂「樹之榛栗」者也；其一種枝莖如木蓼，生高丈餘，作胡桃味，遼代上黨皆饒。

《周禮·天官下·籩人》職曰：饋食之籩，其實榛。

《禮記·曲禮下》曰：婦人之贄，椇、榛、棗、栗。

《說文》曰：榛，似梓，實如小栗。

《山海經》曰：上申之山，下多榛、楉。郭璞癥曰：榛，似栗而小。

任昉《述異記》曰：漢末，楊氏家園中產神榛二株。

張衡《七辨》曰：寒梨乾榛。

*柚

《爾雅音義》曰：或作櫾

《爾雅》曰：柚，條也。郭氏癥曰：似橙，實酢，出江南。

《尚書·禹貢》曰：揚州，厥苞橘柚。

《周書》曰：秋食橘、柚。

《毛詩·秦·車轔》曰：終南何有？有條有梅。

《列子》曰：吳越之間有木焉，其名曰柚，碧樹而冬青，實丹而味酸。度淮北而化為枳焉。

《莊子》曰：三王五帝之禮義法度，譬猶楂、梨、橘、柚，其味相反，而皆適於口。

《淮南子》曰：天之所處，地之所載，皆生於一父母。故槐、榆與橘、柚，合而為兄弟。

《呂氏春秋》曰：果之美者，雲夢之柚。

《山海經》曰：洞庭之山、綸山、銅山、賈超之山，其木多櫾。郭璞癥曰：柚，似橘而大。

《鹽鐵論》曰：御史曰：「孝武皇帝平百越，以為園圃，臣庶皆厭橘、柚。」

崔實《政論》曰：橘、柚之貢，堯、舜所不常御。

裴淵《廣州記》曰：別有柚，號為雷柚，實如升大。

《廣志》曰：成都有柚，大如升。

《博物志》曰：橘、柚類多，豫章郡出真者。

《風土記》曰：柚，大橘也，赤黃而酢也。

《神異記》曰：東方建春山外多柚。

《異苑》曰：南康歸美山石城內，有甘、橘、柚。

《楚辭》曰：斬伐橘、柚，列樹苦桃。

《楚辭》曰：雜橘、柚以為圃兮，列辛夷與椒檳。

司馬相如《子虛賦》曰：橘柚芬芳。

《古詩》曰：橘柚垂華實，乃在深山側。聞君好我甘，竊獨自燈希。

揚雄《揚州牧箴》曰：彭蠡既潴，陽鳥剽擫。橘柚羽貝，瑤琨筱簜。

崔琦《七蠲》曰：于期江皋，實產橘柚，紫葉玄實，綠里朱莖。

郭璞《贊》曰：屈生嘉嘆，以為美談。

*椴

《爾雅》曰：櫠，椴也。郭璞癥曰：柚屬，子大如盂，皮厚二三寸，中似枳，食之少味。

*椹

《毛詩·駉頌·泮水》曰：翩彼飛鸮，集于泮林。食我桑椹，懷我好音。黮，桑實。

《後漢書》曰：獻帝時，三輔大饑。九月，桑復生椹，人得以食。

《魏略》曰：楊沛為新鄭長，課民益畜乾椹。會太祖西迎天子，無糧食，沛進乾椹。及太祖輔政，遷為鄴令，賜其生口十人，絹百匹，欲以勵之，報乾椹也。

《魏書》曰：袁紹在河北，軍人仰棗、椹。

車頻《秦書》曰：慕容垂圍鄴，百姓不得復田。民以桑椹為糧，相啖略盡。

《晉書·載記》曰：符登攻姚萇，萇據武都相持，累戰，互有勝負。登軍中大饑，收葚以供后。

《後魏書》曰：崔逞自燕奔魏，尋除御史。太祖攻中山，乏糧，問群臣取食之方。逞曰：「取椹可以助糧。」太祖雖御侮慢，兵須食，乃聽人取椹。

《北史》曰：后周趙肅為齊州別駕，有能名。其東鄰有桑椹落其家，就遣人悉拾歸其主，戒諸子曰：「吾非以此求名。意者非機杼物，不愿侵人，汝等宜以為誡。」

《金樓子》曰：秦皇遣徐福求一寸椹。碧海擲晷有扶桑樹，長數千丈，樹兩兩同根生，更相依倚，是名為扶桑。仙人食期悁，而體作金光，飛騰心蕃也。

《漢武內傳》曰：神仙上藥，有扶桑丹椹。

《汝南仙賢傳》曰：蔡君仲孝養老母。時赤眉亂，君仲取桑椹，赤黑異器。賊問之，答曰：「黑者與母，赤者自食。」賊嘉之，與鹽二升。

《世說》曰：張天錫為晉孝武所器，每人言話，無不竟日。頗有嫉之者，於坐問張：「北方何物可貴？」張答曰：「桑椹香甘，鴟鸮革響，醇酪養性，人無嫉心。」

《世說》曰：有王甲從北方來詣謝公，問：「北方何果最勝？」甲云：「桑椹最好。」謝公問：「可以比方江東何果？」甲云：「是黃甘之流。」公曰：「君何乃爾妄語！」甲恥受妄語之名，恐宰相所貴，乃買駿馬，候熟時，取數十枚，返以奉公。公食之，以為美，乃謂甲：「桿味乃江東所無，而君近比黃甘！」於是引甲為賓客。

《世贄記》曰：有椹樹，長數千丈，名為扶桑芝。仙人食期悁，而體作金色，飛翔心蕃。其樹雖大，其葉則小，故如中夏之桑椹也。但椹稀而赤，九千歲一生實耳。

楊咳戤《洛陽伽藍記》曰：愿會寺，中書舍郎王翊舍宅所立也。佛堂前生桑樹一株，直上五尺，枝條橫繞，柯葉旁布，形如羽蓋。復高五尺，凡為五重，每一重葉椹各異。京時岳俗謂之神桑，觀者成市，布施者甚眾。帝聞而惡之，以為惑眾，命給事黃門侍郎玄紀伐殺之。其日雲霧晦冥，下斧之處，流血至地，見者莫不悲泣。

東方朔《神異記》曰：東方有樹，高八十丈，敷張自輔。葉長一丈，廣六七尺，名曰桑。上有椹，長三尺五寸，其圍如數。

《異苑》曰：漢興平玄年九月，桑再椹。時劉玄德軍小沛，年荒穀貴，士眾皆饑，仰以為糧。又曰：北方有白桑，椹長數寸，食之甘美。

《廣五行記》曰：晉武太玄中，太原王戎為郁林太守，泊舡新亭眠，夢人以七枚椹與之，著衣襟中。既悟，得椹如夢中。

傅休奕《桑椹賦》曰：繁實離離，含甘吐液。翠彩三變，或玄或白。嘉味殊滋，食之無斁。

