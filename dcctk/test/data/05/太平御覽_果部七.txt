*梅

《爾雅》曰：梅，柟。似杏，實酢。

《尚書·說命》曰：若作和羹，爾為鹽梅。

《毛詩·鵲巢·摽有梅》曰：《摽有梅》，男女及時也。摽有梅，其實七兮。摽，落也。盛極則墮落者，梅也。求我庶士，迨其吉兮。

《詩義疏》曰：梅，杏類也。樹及葉，皆如杏而黑。煮而乾為蘇，置羹臛齏中。又可含以香口。

又《谷風·四月》曰：山有嘉卉，侯栗侯梅。

又《墓門》曰：墓門有梅，有鸮萃止。

《大戴禮·夏小正》曰：正月，煮梅為豆實。

《吳歷》曰：孫亮出西苑，方食生梅，使黃門至中藏取蜜以漬。蜜中有鼠矢，侍中請付獄推。亮曰：「桿易知耳！」令破鼠矢，矢里燥，亮大笑曰：「久在蜜中，中當濕；今外濕里燥，必黃門為！」搆黃門，首服。左右莫不驚悚。

《宋書》曰：武帝女壽陽公主，每日臥於含章檐下，梅花落公主額上，成五出之華，拂之不去，皇后留之。自后有梅花妝，后人多效之。

《南史》曰：柳惲常與瑯琊王瞻博射，嫌其皮闊，乃摘梅帖烏珠之上，發必命中，觀者驚駭。

《梁書》曰：任昉為新安太守，郡有蜜嶺，及楊梅，舊為太守所彩。昉以冒險，多毒物，故即時停之。

《唐書》曰：蕭仿為嶺南節度使。仿性公廉，南海雖富珍奇，月俸之外，不入其門。家人疾病，醫工治藥須烏梅，左右於公廚取之。仿知而令還之，促買於市。

《淮南子》曰：百梅足以為百人酸，一梅不足以為百人酸。喻眾能濟少，少不能有所成也。

《抱樸子》曰：綺里丹法：以鉛百斤，合五石煮之，皆成銀；以雄黃煮之，皆成黃金。金袒哉，以豬膏煮之；太柔，以梅煮之。

《山海經》曰：靈山，其木多梅。郭璞癥曰：似杏而酢。

《說苑》曰：越使渚發執一枝梅遺梁王，梁王之臣韓子顧謂左右曰：「惡有一枝梅遺列國之君乎？」

《論衡·實知》篇曰：使聖人空坐獨思，則不知百世后有馬生牛，牛生驢，桃生李，李生梅也。

《世說》曰：魏武帝行失道，三軍皆渴。帝令曰：「前有大梅林，饒子，甘甘酸可以解渴！」士卒聞之，口皆出水。

《地理志》曰：南陵有梅根冶。

《風俗通》曰：夏禹廟中，有梅梁，忽一春生枝葉。又曰：五月，有落梅風，江淮以為信風。又其霖霪，號為梅雨，沾衣服皆敗黦。

《桂陽先賢傳》曰：有人謂蘇統：「后園梅樹下種藥，可治百病。」

《吳氏本草》曰：梅核，明目益氣，不饑。

《東方朔別傳》曰：朔與三門生俱行，見一鳩，占皆不同。一生曰：「今日當得酒。」一生曰：「其酒必酸。」一生曰：「雖得酒，不得飲也。」三生皆到主人，須臾，主人出酒樽中，即安於地，羸而復之，訖不得酒。出門，問其故，曰：「見鳩飲水，故知得酒。鳩飛集梅樹上，故知酒酸。鳩飛去，所集枝折墮地，折者，傷復之像，故知不得飲也。」

《西京雜記》曰：上林苑有朱梅、同心梅、紫蒂梅、燕支梅、麗枝梅、紫花梅、侯梅。

周處《風土記》曰：夏至之雨，名為黃梅雨。

《廣志》曰：蜀名梅為艹獠，大如雁子。梅艹獠皆可以為油脯，黃梅以熟艹獠作之。艹獠音老。

伍瑞休《江陵記》曰：洪亭村下有白藉洲，東南得邴洲，上頭有枚回村。舊云是梅槐合生成樹，是以名之，音訛，謂之「梅回」。

《荊州記》曰：陸凱與范曄相善，自江南寄梅花一枝詣長安與曄并贈花詩，曰：「折花逢驛使，寄與隴頭人。江南無所有，聊贈一枝春。」

《神異經》曰：北方荒外有石嘿可，方千里。中有橫公魚，夜化為人，刺之不入，煮之不世。以烏梅二七煮之，即熟，可已邪病。

《述異記》曰：嘉興縣皋陶村朱休之，有弟朱玄。玄嘉二十五年十月清旦，兄弟對坐家中，有一犬來，向休蹲，遍視二人而笑，遂搖頭歌曰：「言我不能歌，聽我歌梅花。今年故復可，柰汝明年何！」其弟驚懼，斬犬，榜音滂。首路側。至歲末梅花時，兄弟相忿，奮戟傷兄。官收治，并被囚系，經歲得免。至夏，舉家時疾，母及兄弟皆卒。

任昉《述異記》曰：邯鄲，有故邯鄲宮基存焉，中有趙王果園，梅李至冬而花，春得食。

《嶺南異物志》曰：南方梅，繁如北杏，十二月開。

《語林》曰：范王至能啖梅，人常致一斛奩，須臾啖盡。

潘岳《閑居賦》曰：梅杏郁棣之屬。

左思《蜀都賦》曰：梅杏羅生。

《柏梁臺太官令》曰：樗沔橘栗李桃梅。

張協《七命》曰：燀以秋橙，酢以春梅，接以商王之箸，承以帝辛植淡。

*石榴

《廣雅》曰：若榴，石榴也。

《晉隆安起居注》曰：武陵臨沅縣，安石榴子大如碗，其味不梳，一蒂六實。

《宋書》曰：玄嘉末，魏太武征彭城，遣使求甘蔗、安石榴。張暢曰：「石榴出自鄴下，亦當非彼所乏。」

《北史》曰：齊安德王延宗納趙郡李祖收女為妃，后帝幸李宅宴，而妃母宋氏薦二石榴于帝前，問諸人，莫知其意。帝投之，問魏收曰：「桿竟何意？」收曰：「石榴，房中多子。王新婚，妃母欲子孫眾多。」帝大喜，詔：「收卿還剿憒。」仍賜美錦二匹。

《唐書》曰：孔紹安，大業末為監察御史。時高祖為朔曛賊於河東，詔紹安監高祖之軍，深見接遇。及高祖受禪，紹安自洛陽間行奔高祖，見之甚悅，拜內史舍人。時夏侯端亦常為御史監高祖軍，先紹安歸朝，授秘書監。紹安因侍宴，應詔詠石榴詩曰：「只為來朝晚，開花不及負。」時人稱之。

《神仙傳》曰：劉馮者，沛人也，封桑鄉侯。學道於樓丘子。常服石桂英，及中岳石榴。垂四百年，如十五幼童。

《瀨鄉記》曰：老子祠堂北，有石榴二株。

《鄴中記》曰：石虎苑中有安石榴，子大如碗盞，其味不梳。

《廬山記》曰：香爐峰頭有大盤石，可坐數百人。石垂生山石榴，三月中作花，色似石榴而小淡，紅敷紫萼，輝曄可愛。

《襄國記》曰：龍崗縣有好石榴。

《博物志》曰：張騫使西域還，得安石榴。

《廣志》曰：安石榴，有甜酢二種。

陸機《與弟云書》曰：張騫為漢使外國十八年，得途林安石榴也。

李龍《德陽殿賦》曰：蒲桃安若，曼延蒙籠。

應吉甫《安石榴賦》曰：余往日為中書，直廬上有安石榴，枝葉甚荗，故為之賦。

傅玄《安石榴賦》曰：虎宿中而纖條結，龍辰升而丹華繁。其在晨也，灼若九日棲扶桑；其在夕也，爽若燭龍吐潛光。

庾儵若《石榴賦》曰：遠而望之，粲若樆繢被山阿；迫而察之，赫若龍輝耀綠波。

夏侯孝若《石榴賦》曰：接翠萼於綠蒂，冒紅牙於丹須。赩然含蕤，璀爾散珠。雪酲解饣肙，怡神實氣。

潘岳《閑居賦》曰：若榴蒲陶之珍，磊落蔓延於其側。

又《安石榴賦》曰：實有嘉木，名安石榴。彩條外暢，縈幹內樛。丹耀綴於朱房，緗的點於紅須。煌煌煒煒，熠耀委累。似琉璃之棲鄧林，若珊瑚之映流水。光明磷爛，含丹耀紫。味滋芳神，傷泠瓊蕊。

潘岳《安石榴賦》曰：若榴者，天下之奇樹，九州之明妍也。是以屬文之士，或婿獰蘘賦之。遙而望之，煥若隨珠耀重淵；詳而察之，灼若列宿出雲間。千房同模，十子如一。御饑療渴，解酲止醉。

左思《吳都賦》曰：蒲桃亂潰，若榴竟裂。

張載《重作石榴賦》曰：於是天回節移，龍火西夕，流風晨激，行露朝白。紫房獨熟，赪膚自拆，剖之則珠散，含之則冰釋。充嘉味於庖籠，極甜酸之滋液，上薦清廟之靈，下羞玉堂之客。

張協《安石榴賦》曰：乃剖乃拆，金房緗隔。

范堅《安石榴賦》曰：紅須肉艷，赪牙外摽。似華燈之映翠幕，若丹瓊之廁碧瑤。

殷玄《安石榴賦》曰：余以暇日，散愁翰林。睹潘、張若榴二賦，雖有其美，猶不盡善。容復措辭，故聊為之賦曰：「或珠離於璇琬，或玉碎於雕觴。璘彬灑映，曄紫纓緗。璀若瑤英之攢鐘巘，粲若靈蚌之含珠珰。」

徐藻妻陳氏《石榴賦》曰：堆木之珍，莫美石榴。擢鮮葩於青春，結芳實於素秋。

脫凶妻羊氏《安石榴賦》曰：振綠葉於柔柯，垂彤子之累衰。

張載書曰：大谷石榴，木滋之最。膚如凝脂，汁如清瀨。渴者所思，銘之裳帶。

曹植《棄妻詩》曰：石榴植前庭，綠葉搖縹青。翠鳥飛來集，拊翼以悲鳴。

糜玄詩曰：蒼蒼陵上柏，參差列成行。童童安石榴，列生神道旁。

*柰

《晉書》曰：成帝杜皇后崩。先是，三吳女子相與簪白花，望之如素柰，傳言「天公織女死，為之著服。」至是而後崩。

《三國典略》曰：楊愔一門四世同居，家裳小盛，昆弟就學三十七餘人。庭有柰樹，實落于地，群兒咸爭，愔獨坐不顧。季父暐見之，謂賓客曰：「桿兒恬裕有我家風！」

蕭廣濟《孝子傳》曰：王祥後母，庭有柰樹，始著子，使守視。祥晝驅鳥雀，夜則驚鼠。時雨忽至，祥抱樹至曙，母見惻然。

《紫虛南岳夫人傳》曰：夫人姓魏，孟存，性樂神仙。季冬夜半，有四真人，并年可二十，降夫人靖室。因設酒饌，陳玄云紫柰。夫人還王屋山，王子喬等并降。時夫人與真人為賓主，設三玄紫柰。

《玄晏春秋》曰：衛倫過予，論及於時味。倫因命仆取糗進予，予曰：「麥也，有杏李柰味。」具杏部。

杜恕《篤論》曰：日給之華，與柰相似也，柰結實而日給零落；虛偽之言，與真實相似也，虛敗改而真實成。

《西京雜記》曰：上林苑有白柰、紫柰花紫、綠柰花綠。

《廣志》曰：柰有白、赤、青三種。張掖有白柰，酒泉有赤柰。西方例多柰，家以為脯，數十百斛，以為畜積，如收藏棗栗。若柰汁黑，其方作羹，以為豉用也。

《漢武故事》曰：上握蘭園之金精，摘圓丘之紫柰。

《釋名》曰：柰油，搗柰實也，和以途繒上，燥而發之，形似油也。柰脯，切柰曝乾之，如脯也。

盧諶《祭法》曰：夏祠，法用白柰，秋祠用赤柰。

《晉太始起居注》曰：太始二年六月，嘉柰一蒂十五實，或七實，生於酒泉。

王子年《拾遺記》曰：昆侖山上有柰，冬生子，碧色須玉糾戤水洗，方可食。

郭子橫《洞冥記》曰：有紫柰，大如升，甜如蜜，核紫花青。

《虎丘山疏》曰：山下三面有春秋二柰。

《本草經》曰：柰味苦，令人臆脹，病人不可多食。

《晉宮閣名》曰：華林園有白柰四百株。

左太沖《蜀都賦》曰：朱櫻春就，素柰夏成。

潘安仁《閑居賦》曰：二柰乙奓白之色。

潘尼《東武觀賦》曰：飛甘瓜於浚水，投素柰於清渠。

曹植《求祭先王表上文帝》曰：乞請白柰二十枚。

又《謝賜柰表》曰：即媳灶中，虎賁敘，賜臣等冬柰一奩，詔使溫啖，夜非食時，而賜見及。柰以夏熟，今則冬至，物以非時為珍。甘以絕口為厚，實非臣等所宜。蒙荷詔曰：「桿柰乃從梁州來，道里既遠來轉暖，故柰變色。」

張載詩曰：江南都蔗，釀液豐沛，三巴黃甘，瓜州素柰。凡此數品，殊美絕快，渴者所思，銘之裳帶。

