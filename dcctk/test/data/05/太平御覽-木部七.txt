*楠

《尋陽記》曰：黃金山有楠樹，一年東邊榮，西邊枯；后年西邊榮，東邊枯。年年如此。張華云：「交讓樹者，此是也。」

*檜

《爾雅》曰：檜，柏葉松身。

《尚書·禹貢》曰：杶、榦、栝、柏。柏葉松身曰栝。

《毛詩·竹竿》曰：檜楫松舟。檜，柏葉松身。楫，所以棹舟也。

*柞

《爾雅》曰：栩，杼。柞樹也。

《毛詩·車轄》曰：陟彼高崗，析其柞薪。析其柞薪，其葉湑兮。又曰：臥蒗擲軎，其葉蓬蓬。

《疏》曰：栩，今柞。殼為斗，可以染皂。今俗及河內云杼斗，或云豫斗。

陸機《毛詩疏義》曰：「芃芃棫樸」，《爾雅》曰：「棫，白桵。」《三倉說》「棫即柞也。其木理純白，無赤心，為白桵。直理易破，故可為犢車軸。又可為矛戟鎩。」

《西京雜記》曰：五柞宮有五柞樹，皆連抱。五株樹枝，復蔭數十畝。

崔豹《古今注》曰：鑿木出交州林邑國也，色黑而有文，亦謂之文木。

周處《風土記》曰：舊說舜葬上虞。又《記》云：耕於歷山。而始寧、剡二縣界上，舜所耕田，在於山下，山多柞樹。靈越之間名柞為櫪，故曰歷山。

*檀

《毛詩·將仲子》曰：將仲子兮，無逾我園，無折我樹檀！檀，堅強之木。又曰：《伐檀》，刺貪也。在位貪鄙，無功而受祿，君子不得進仕爾。坎坎伐檀兮，置之河之干兮。

《聖賢冢墓記》曰：孔子墓有檀樹。

*柘

《禮記·月令》曰：季春無伐桑、柘。

又《投壺》曰：矢以柘若棘，無去其皮。

《周禮·冬官》曰：弓人辨六材，一曰柘。

《古史考》曰：烏號弓，以柘枝為也。

《譙周》曰：野柘枝勁。烏集之，飛起，直轅之，烏乃驚號。伐取為弓，故稱烏號弓。

《周書》曰：季夏取桑、柘之火。

《風俗通》曰：柘材為弓，彈而放快。

崔實《四民月令》曰：柘，染色黃赤，人君所服。黃者中尊；赤者南方，人君之所向也。

《云南記》曰：會川室屋相次，皆是板及茅舍。滿川坡盡是花木，亦有赤柘。

*杞

《爾雅》曰：杞，枸檵。音計。今枸杞也。

《毛詩·將仲子》曰：將仲子兮，無伐我樹杞！杞，木名。《疏》曰：狗脊也。

又《湛露》曰：湛湛露斯，在彼杞棘。

《左傳·昭公》曰：聲子聘於晉，還，令尹子木與之語，問晉召可，且曰：「晉大夫與楚孰賢？」對曰：「晉卿不如楚，其大夫則賢，皆卿材也。如杞、梓、皮革，楚往也。雖楚有材，晉實用之。」

《周書》曰：太姒夢梓化為杞。

*梓

《爾雅》曰：楰，音俞。鼠梓。楸屬也。匠箔東有虎梓。

《毛詩·小弁》曰：惟桑與梓，必恭敬止。

又《定之方中》曰：樹之榛栗，椅桐梓漆。

陸機《毛詩疏義》曰：北山有楰，《爾雅》曰：「楰，鼠梓。」其樹葉木理如楸，山楸之異也，今人謂之昔楸。濕時脆，燥時堅。今永昌人謂鼠梓，漢人謂之楰。

《禮斗威儀》曰：君乘禍獰蘘王，其政和平，楸梓為常生。

《周書》曰：太姒夢太子發取周庭之梓樹，於商闕間化為松、杞。

《史記》曰：子胥將死，告舍人曰：「必樹吾墓上以梓，梓可為器；而抉吾眼，於吳之東門上，以觀越兵入吳也！」

《漢書》曰：玄帝初玄四年，皇后曾祖父濟南平陵王伯墓門梓桂卒生枝葉，上出，劉向以為王氏代漢之像。

《後漢書》曰：應順為冀州刺史，晾甌無私。遷東平相，賞罰必信，吏不敢犯。有梓樹生於聽事室上。事后母至孝，眾以為孝感之應。

《說苑》曰：伯禽與康叔封朝於成王，見周公，三見而三笞。康叔有駭色，謂伯禽曰：「有商子者，賢人也，與子見之。」康叔封與伯禽見商子。曰：「吾二子者，朝乎成王，見周公，三見而三笞，其說何也？」商子曰：「二子盍相與觀乎？南山之陰，有木焉，名曰橋。」二子者往觀乎南山之陽，見橋竦焉，實而仰。反以告乎商子，商子曰：「橋者，父道也。」商子曰：「二子盍相與觀乎南山之陰？有木焉，名曰梓。」二子者往觀乎南山之陰？見梓僂焉，實而俯。反以告商子，商子曰：「梓者，子道也。」二子者明日見乎周公，入門而趨，登堂而跪。周公拂其首，勞而食之，曰：「安見君子？」二子對曰：「見商子。」周公曰：「君子哉，商子也！」

樂資《春秋后傳》曰：昔者鄭客入函谷，至平舒，見素車白馬，曰：「吾華山君，愿以一牘致滈池君。子之咸陽，過滈池，見一大梓樹，有文石，取以扣樹，當有應者。」以書與之，鄭客如其言，見宮闕如王者居。謁者出，受書，入有頃，云：「今年祖龍死。」

《山海經》曰：玉山、碧山多梓木。雞山美梓。

《孟子》曰：拱把之桐、梓，人欲生之，皆知所以養之者；至於身，不知所以養之者。豈愛身不若桐梓哉？

《漢武故事》曰：衛子夫入宮，上曰：「吾昨夜夢子夫庭中生梓樹數株，豈非天乎？」是日幸之，有娠。

郭氏《玄中記》曰：秦文公造長安宮，面四百里，南至終南山。山有梓樹，大數百圍，蔭宮中。公惡而伐之，連日不克，輒大風雨。夜有鬼，問梓樹，樹曰：「豈奈吾何！」鬼曰：「若使三百人被頭，以絲繞樹，豈不敗汝？」樹默然不應。明日，人上言秦王，依此言伐之，中有青牛，逐之入澧水。

《豫章記》曰：松陽門內有大梓樹，大四十五圍。樹先枯，永嘉中一日忽更榮華。太興中，玄帝果繼大業。

*楸

《爾雅》曰：槄，音滔。山榎。今之山楸。楸小子葉曰榎。音賈。大而皵，音鵲楸。老乃皮粗皵者為楸也。小而皵，榎。小而皮皵者為榎。

《漢書》曰：淮北滎南河濟之間，千樹楸與千戶侯等。

任昉《述異記》曰：吳中有陸家白蓮種，顧家班竹，趙有韓氏酸棗，中山有楸戶。

*樅

七容反

《爾雅》曰：樅，松葉柏身。郭璞癥曰：今太廟梁用此木，《試縈》所謂松柏之鼠，不知堂室之有美樅。

《魯獵縈》曰：松樅高千倀獰蘘無枝，非憂王室無柱。

*椒

《春秋運斗樞》曰：玉衡星散為椒。

《援神契》曰：椒、姜御溫，菖蒲益聰。

《爾雅》曰：檓，音毀。大椒也。匠卜樹叢生實大者名為檓也。椒、榝丑、莍莍萸子聚生成房貌。匠箔東亦呼莍椒，似茱萸而小，赤色。莍萸，音求搜。

《山海經》曰：琴鼓之山，其木多椒。景山多秦椒。

《毛詩·椒聊》曰：《椒聊》，刺晉昭公也。君子見沃之盛強，能修其政，知其蕃衍盛大，子孫將有晉國焉。椒聊之實，蕃衍盈升。彼其已之子，碩大無朋。椒聊，椒也。

陸機《毛詩疏義》曰：「椒聊」，聊，語助也。椒樹似茱萸，有針刺，葉堅而滑澤。蜀人作茶，吳人作茗，皆煮其葉，以為香。今成皋諸近山間，謂竹葉椒樹，亦如食卜，小毒熱。不中合藥也。可著飲食中。用蒸雞豚，佳香。東海諸島上，椒樹枝葉皆相似，子長而不圓，甚香，其味似橘皮。島上獐鹿食此椒葉，其肉自然作橘香也。

又《東門之枌》曰：胼我握椒。椒，芬香也。

《續漢書》曰：天竺國出石蜜、胡椒、黑鹽。

《孫卿子》曰：民之親我，歡若父母；其好我，芬若椒蘭。

應劭《漢官儀》曰：皇后稱椒房，取其實，蔓延盈升，以椒途屋，亦取其溫暖。

張璠《漢記》曰：桓帝竇皇后崩，中常侍曹節、王甫欲以貴人禮葬。太尉李固自扶病起，搗椒自隨，謂妻子曰：「若太后不得配桓帝，吾不生還矣！」

《魏氏春秋同異》曰：鍾繇嬖庶子會之母，黜嫡夫人。文帝命復焉，繇恚忿，餐椒致噤，帝乃止。

《齊書》曰：建武中，王敬則於會稽反，奉子恪為名。而子恪奔走，未知所在。始，安王遙光勸上并誅高武諸子孫，於是并敕竟陵王昭、胄等六十餘人，入永福省，令太醫煮椒二斛，并命辦數十具棺材，謂舍人沉徽孚曰：「椒熟，則一時賜死，期三更當殺之！」會上暫臥，主書單攜啟依旨斃之，徽孚堅執曰：「事須更審！」爾夕三更，子恪徒跣奔至建陽門，上聞，驚覺曰：「故當未賜諸侯命耶？」徽孚以答，上付薟曰：「遙光幾誤人事！」及見子恪，顧問流涕，諸侯悉賜供饌。

《世說》曰：石崇以椒為泥泥屋，王君夫以赤石脂泥壁。

崔實《四民月令》曰：正月之旦，進酒降神，畢室家無大小次坐先祖之前，子孫各上椒酒於家長，稱踱晻白。

《范子計然》曰：食卜出武都，赤色者善。秦椒出隴西天水，細者善。

《風土記》曰：三香：椒、欓、姜。

《離騷》曰：雜申椒與菌桂，播椒居兮成堂。布椒于堂上。

晉成公綏《椒花銘》曰：嘉哉芳椒，載繁其實，厥味惟珍，蠲除百疾。肇惟歲首，月正玄日，以介眉壽，祈以初吉。

晉劉臻妻陳氏正旦獻《椒花頌》曰：璇穹周回，三朝肇建。美哉靈葩，爰彩爰獻。聖容服之，永壽於萬！

*木蘭

《漢書》曰：孝桓帝玄嘉玄年，芝生后庭木蘭之上。

《神仙傳》曰：北海于君病癩，見市賣藥公，往自問之，公曰：「明日木蘭樹下當見卿。」明日往，授素書二卷，以消災救病，無不愈者。

郭子橫《洞冥記》曰：玄封三年，大秦國獻花蹄牛，飴以木蘭之葉。使方國貢此葉。此牛不甚食，食一葉，則累月不饑。

任昉《述異記》曰：木蘭州在尋陽江中，多木蘭樹。昔吳王闔閭植木蘭於此，用構宮殿。又曰：七里洲中，有魯班刻木蘭為舟，至今在洲中。詩家所云木蘭舟，出於此。

《離騷》曰：鴟鸮集於木蘭兮。又曰：朝飲木蘭之墜露，夕餐秋菊之落英。

*夜合

《風土記》曰：夜合，葉晨舒而暮合。一名合昏。

*甘棠

《爾雅》曰：杜，甘棠。今之杜黎。杜，赤棠；白者，棠。棠，色赤、白，各異其名。

《毛詩》曰：《甘棠》，美召伯也。蔽芾甘棠，勿剪勿伐，召伯所茇。思其人，愛其樹。

又《杕杜》曰：有杕之杜，生于道周。杜亦棠也。

*欓

《宋春秋》曰：義熙八年，太侗箕黨樹生於壇側。欓尚黑也，宋水德，忽生此一樹。

*櫟

《爾雅》曰：櫟，其實梂。有梂匯自裹。

《毛詩·晨風》曰：山有苞櫟。櫟，木也。

《莊子》曰：匠石之齊，至曲園，見櫟杜樹，曰：「是不材木，故若是之壽。」

《淮南子》曰：十二月，官獄其樹櫟。

《水經》曰：若耶溪孤潭上有一櫟樹，謝靈運與從弟惠連常游之，作連句題刻樹側。

*橡

《後漢書》曰：李恂詣洛陽時，歲荒，司空張敏、司徒魯恭等各遣子饋糧，悉無所受。徙居新關下，拾橡實以自資。橡，櫟實也。

《晉書》曰：摯虞從惠帝幸長安，及東軍來迎，百官奔散，遂流離鄠杜之間。轉入南山中，糧絕饑甚，拾橡實而食之。又曰：司馬玄顯之討桓玄，于時楊土饑虛，運漕不繼。玄斷江路，商旅遂絕。於是公私匱乏，士卒惟給桴橡。

《說苑》曰：莒穆公有臣朱厲附，事穆公，不見識焉。冬處於山林，食橡栗；夏處於洲澤，食菱藕。穆公以難死，朱厲附將往死之，其友曰：「子事君而不見識焉，今君難，吾子死之，意者其不可乎？」朱厲附曰：「始我以為君不吾知也，今君死而我不世，是果不知我也。吾將死之，以激天下不知其臣者！」遂往死。

《淮南子》曰：高臺增榭，接屋連桅，非不麗也，然而民無窟室狹廬所托於身者，則明主不樂也。肥膿甘脆，非不香美也，然而民有糟糠橡栗不接於口者，則明主不甘也。

《抱樸子》曰：假穀於夷齊之門，告寒於黔婁之家，所得者不過橡栗缊褐，必無趟鬮之膳、狐裘之衣矣。

