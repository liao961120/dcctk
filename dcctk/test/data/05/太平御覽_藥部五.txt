*石藥下

餘糧

《列仙傳》曰：赤斧者，巴戎人，為碧雞祠主簿。能煉丹與消石，服之，三十年身反童子，發毛皆赤。數十年上華山取禹餘糧，餌之，手中長有赤斧。

《博物志》曰：海扶洲上有草焉，名曰蒒音師。草。其實，食之如大麥。七月稔熟，民斂，至冬乃訖。名自然穀，或曰禹餘糧。今藥中有禹餘糧者。世傳昔禹治水，棄其所餘食於江中，而為藥也。

《博物志》曰：地有蓼名，則禹餘糧生。亦有蓼名無者矣。

《范子計然》曰：禹餘糧，出河東。

《本草經》曰：太一禹餘糧，一名石腦。味甘平。生山谷。治咳逆，上氣、癥瘕、血閉、漏下，除邪。久服，能忍寒暑，不饑，輕身，飛行千里，若神仙。生太山。又曰：禹餘糧，味甘寒。生池澤。治咳逆、寒熱、煩滿、下利、赤白血閉、癥瘕、大熱。久服輕身。生東海。

《吳氏本草經》曰：太一禹餘糧，一名禹哀。神農、歧伯、雷夠允平，李氏小寒，扁鵲甘，無毒。生太山。上有甲，甲中有白，白中有黃，如雞子黃色。九月彩，或無時。

消石

《吳氏本草經》曰：消石，神農苦，扁鵲甘。

《范子計然》曰：消石，出隴道。

芒消

《本草經》曰：消石，一名芒消，味酸，苦寒。生山谷。治五藏積熱。生益州。

樸消

《本草經》曰：樸消，味苦寒。生山谷。治百病，除寒熱、邪氣，除六府積聚、結癖。山谷之陰有咸苦之水，狀如芒消而粗。能化七十二種石，練餌服之，輕身神仙。生益州。

《吳氏本草》曰：樸硝石，神農、歧伯、雷公無毒。生益州，或山陰。入土千年不變，練之不成，不可服。

雄黃

《玄中記》曰：員丘之上多大蛇，以雄黃精厭之。

《水經》曰：黃水，出零陽縣西北連巫山，溪出雄黃，頗有神異。彩常以冬月，祭祠，鑿石深數丈，方得。故溪水取名焉。

《淮南萬畢術》曰：夜燒雄黃，水蟲成列。水蟲聞燒雄黃臭氣，皆趨火。

《吳氏本草》曰：雄黃，神農苦。山陰有丹雄黃，生山之陽。故曰雄是丹之雄，所以名雄黃也。

雌黃

《吳越春秋》曰：太官舍春申君所造殿后，殿名桃夏宮，春申子假君宮也。數失火，因途雌黃，故曰黃堂。臨海水。

《土物志》曰：丹山，草木赫然盡彤，雌黃所產。煒煌，內含奇寶，外發英光。昔隸交部，今則南康。

《典術》曰：天地植鄲，藏於中極，命曰雌黃。雌黃千年化為雄黃，雄黃千年化為黃金。

《本草經》曰：雌黃，石金，味辛平。生山谷。治身癢諸毒。

磁石

王隱《晉書》曰：馬隆擊涼州，以磁石累道側。賊負鐵鎧，不得過，以為神。

《呂氏春秋》曰：磁石召鐵，或引之也。石，鐵之母也。石之不磁者，亦不能引之也。

《抱樸子》曰：五石者，丹沙、雄黃、白礬石、曾青、磁石也。一石轉五轉，而合成五色，五石合為二十五色。

《南州異物志》曰：漲海崎頭，水淺而多磁石。外徼人乘大舶，皆以鐵鍱鍱之。至此關，以磁石不得過。

《淮南萬畢術》曰：磁石拒碁。取雞血、作針，鐵磨搗之，以和磁石，日途碁頭，曝乾之，置局上，則相拒不休。又曰：磁石懸入井，亡人自歸。取亡人衣帶，裹磁石，銹檦晷，亡人自歸。

《本草經》曰：磁石，一名玄石，味辛寒，生川谷。

《吳氏本草》曰：磁石，一名磁君。

石膏

《廣州記》曰：彰平縣有石膏山，望之，皎若霜雪。

《本草經》曰：石膏，味辛，微寒。生山谷。治心下逆驚喘，口乾焦，不能息。

滑石

《南越志》曰：膋音尞。城縣，是出膋石，膋石，即滑石也。土人以為燒器，以用烹魚。

《本草經》曰：滑石，味苦寒。生山谷。治身熱、泄癖。生棘陽。

《范子計然》曰：滑石，白滑者善。

礬石

《本草經》曰：礬石，一名羽砠。味咸酸寒。生山谷。治寒熱、泄痢、惡瘡、目痛，堅骨。煉垛鉶服，輕身不老。生河西。

盛弘之《荊州記》曰：建平出礬石。

《范子計然》曰：礬石，出武都。

《吳氏本草》曰：礬石，一名羽涅泥結切。一名羽澤。神農、歧伯酸，扁鵲咸，雷公酸，無毒。生河西，或隴西，或武都石門。彩無時。歧伯久服，傷人骨。

曾青

《衡山記》曰：衡山有曾青崗。曾青可合仙藥。

《淮南萬畢術》曰：取曾青十斤，燒之，以水灌其地，云起如山云矣。曾青為藥，令人不老。

《本草經》曰：曾青，生蜀郡名山。其山有銅者，曾青出其陽。青者，銅之精，能化金、銅。

空青

《江乘地記》曰：樵彩者常於山上得空青。此山三朝出雲，雨必降，民以為常占。

《范子計然》曰：空青、曾青，出巴都。白青，又出巴兢。盧者，出弘農豫章。

《本草經》曰：空青，味甘寒。生山谷。明目，久服輕身延年。能化銅鉛作金。生益州。

《吳氏本草》曰：空青，神農甘，一經酸。久服，有神仙玉女來侍，使人志高。

白青

《本草經》曰：白青，味甘平。生山谷。明目，利九竅耳聾，殺諸毒之蟲。久服，通神明，輕身延年。出豫章。

《范子計然》曰：白青，出白郡。

《吳氏本草》曰：神農甘平，雷公咸，無毒。生豫章。可消為銅。

《淮南萬畢術》曰：白青，得鐵即化為銅。取礬石、白青，分等，煉冶，合鐵，即成銅矣。

扁青

《本草經》曰：扁青，味甘平。生山谷。治目痛，明目辟毒，利精神。久服，輕身不老。生朱崖。

《吳氏本草經》曰：扁青，神農、雷公小寒，無毒。生蜀郡。明目，治癰腫風痹。丈夫內絕，令人有子。久服輕身。

長石

《本草經》曰：長石，一名方石，味辛，治身熱。

《吳氏本草》曰：長石，一名方石，一名直石。生長子山。理如馬齒，潤澤玉色，長服不饑。

冷石

《吳錄·地理志》曰：郁林布山縣多虺，其毒殺人。有冷石，可以解之。石色赤黑，味苦。屑此石著創，并以切齒，立蘇，一名竊齒石。見《大康地記》。

石蜜

《神仙傳》曰：羨門止中岳，餐石蜜、紫梁。

《西京雜記》曰：閩越王獻高祖石蜜二斛。

《本草經》曰：石蜜，一名石飴，味甘平。生山谷。治心邪，安五藏，益氣補中，止痛解毒。久服，輕身不老。生武都。

《吳氏本草》曰：石蜜，神農、雷夠允，氣平。生河源，或河梁。

玉泉

《本草經》曰：玉泉，一名玉澧，味甘平。生山谷。治藏百病，柔筋強骨，安魂，長肌肉。久服，能忍寒暑，不饑渴，不老神仙。人臨死服五斤，死三年，色不變。生藍田。

《吳氏本草》曰：玉泉，一名玉屑，神農、歧伯、雷夠允，李氏平。畏冬華，惡青竹。

水銀

《廣雅》曰：水銀謂之汞。音紅董切。

《淮南萬畢術》曰：朱砂為汞。

《本草經》曰：水銀，味辛寒，無毒。

*決明

《本草經》曰：石決明，味酸；草決明，味咸。理自珠精。

《吳氏本草》曰：決明子，一名草決明，一名羊明。

赭代赭附

《說文》曰：赭，赤土也。

《山海經》曰：胞山灌死昀晷，有流赭。以途牛馬，無病。郭璞癥曰：赭，赤土也。今多以朱途牛角，云辟惡。又曰：少陽山其中，多美赭。

《南方草物狀》曰：赤土，出踴山下，在石中。彩好色赤者，雜丹中朱膠漆器。

《范子計然》曰：石赭，出齊郡，赤色者善。蜀赭，出蜀郡。

《本草經》曰：代赭，一名血師，好者狀如雞肝。

白堊音惡

《山海經》曰：慈聾之山，其中有太谷，是多白堊，黑、青、黃堊。

《范子計然》曰：青堊出三輔。

《本草經》曰：白堊，即白善土也，生邯鄲。

鹵堿

《本草經》曰：鹵堿，一名寒石，味苦。治大熱、消渴、狂煩。戎鹽，主明目益氣，去毒蟲。大鹽，一名胡鹽，令人吐，主腸胃結熱。

*禽什叢

△龍骨角齒附

《史記》曰：穿渠自徵引洛死炅商顏，服虔曰：顏音崖。應邵曰：微在馮翊；或曰：商顏，山名。穿梁得龍骨，故名龍首渠。

盛弘之《荊州記》曰：始安駭鹿山室，鑿室內，輒得龍骨。下有伏滔。

《范子計然》曰：龍骨出河東。

《本草經》曰：龍骨，味甘平，生山谷。治心腹鬼疰。生晉地。

《華陽國志》曰：蜀五城縣，其上值天門。天門，龍昇天不達，死墜此地。故掘取龍骨，冬夏尾覼。

《吳氏本草經》曰：龍骨，生晉地山谷陰大水所過處。是死龍骨，色青白者善。十二月彩，或無時。龍角，畏乾漆、食卜、理石。龍齒，神農、李氏大寒。龍齒治驚癇，久服輕身。

牛黃

《文士傳》曰：延篤為京兆尹。桓帝時，梁冀專政。時皇太子，詔書發京兆出牛黃。冀遣諸生赍書持牛黃詣篤賣，篤以為詐，論殺之。

《本草經》曰：牛黃，味苦，生隴西平澤特牛膽中。治驚癇、寒熱。生晉地。

《吳氏本草經》曰：牛黃，牛出入鳴吼者有之。夜視有光，走牛角中。死，其膽中如雞子黃。

阿膠

《東水經》曰：東阿縣有大井，其巨若輪；深六十丈。歲常煮膠以貢天府，《本草》所謂阿膠也。故世俗有阿糾戤名。庾信《哀江南賦》云：「阿膠不能止黃河之濁。」

海蛤

《博物志》曰：東海有蛤，鳥常啖之肉，消盡，殼起出，浮泊在沙岸，潮水涂卻，懇迆白如雪。入藥最良勝。取自死者。

《本草經》曰：海蛤，味苦平。生池澤。治咳逆、上氣、喘煩、胸痛、寒熱。文蛤，主惡瘡，蝕五痔，生東海。

《吳氏本草經》曰：海蛤，神農苦，歧伯甘，扁鵲咸。大節頭有文，文如磨齒。彩無時。

犀角

《本草經》曰：犀牛角，味咸，治百毒。

靈羊角

《本草經》曰：靈羊角，安心氣，不厭音掩。

鹿茸

《本草經》曰：鹿茸，強志不老。

麋脂

《本草經》曰：麋脂近陰，令人陰痿。

雁肪

《本草經》曰：雁肪，一名鶩肪，味甘平。生池澤。治風緊拘急、偏枯、氣不通。久服，長發益氣，不饑不老，輕身。生南海。

《吳氏本草經》曰：雁肪，神農、歧伯、雷夠允、無毒，彩無時。鶩肪，殺諸石藥毒。

*鳶頭

并尾

《本草經》曰：鳶，辟不祥，生淮南。

《吳氏本草》曰：鳶尾，治蠱毒。

