*衣

《白虎通》曰：衣者，隱也，裳者，障也，所以隱形自鄣蔽也。

《釋名》曰：衣者，依也，人所依以庇寒暑也。

《爾雅》曰：衣裗音旒謂之衤皃。音霓，衣褄也。齊人謂之褗。或曰：袿衣之飾也。黼領謂之襮。繡刺黼文以褗領也。襮音博。緣謂之純。衣綠飾也。袕謂之褮。衣開孔也。袕音穴。褮音褮。衣皆謂之襟。交領。衱居業切謂之裾衣后據也。衿謂之袸。辭見切，衣小帶也。珮衿謂之褑。珮玉之帶上屬。執衽謂之結。持衣上笈。衱衽謂之襭々。音木頡，極衣上笈于帶。衣蔽前謂之襜。今蔽膝也。婦人之祎謂之縭緌也。即今之香纓也。祎邪交絡帶系於體，因名為祎。緌，系也。裳削幅謂之纀。蒲木切。削煞其幅深衣衣裳。

《世本》曰：胡曹作衣。宗里注曰：黃帝臣也。

《易》曰：黃帝堯舜垂衣裳而天下治，蓋取諸乾坤。上衣下裳，乾坤之象。又曰：訟卦上九，或錫之鞶帶，終朝三褫之，《象》曰：以訟授服，亦不足敬也。

《書》曰：予欲觀古人之象，日月星辰、山龍華蟲，作會宗彝、藻火粉米、黼黻絺繡，以五彩彰施于五色，作服汝明。

又《說命》曰：惟衣裳在笥。

《禮》曰：夫為人子者，父母存衣冠不純素，孤子當室，衣冠不純彩。純，緣。又曰：季康之母死，陳褻衣。褻衣，非上服。敬姜曰：「婦人不飾不敢見舅姑。將有四方之賓來，褻衣何為陳於斯？」命撤之。又曰：孔子曰：「昔先王未有火化，食草木之實，鳥獸之肉，飲其血，茹其毛，未有絲麻，衣其羽皮。後聖有作，治其絲麻以為布帛。」又曰：朝玄端，夕深衣。深衣三袪，謂大夫士也，袪尺二寸。縫齊倍要，衽當旁袂，可以回肘。長中繼掩尺，袷二寸、袪尺二寸，緣廣寸半。以帛里布，非禮也。士不衣織，無君者不貳彩，衣正色、裳間色，非列彩不入公門，振絺纮不入公門，振裘不入公門，襲裘不入公門。纊為繭，缊為袍，禪為網，帛為褶。

又《緇衣》曰：子曰：「長民者衣服不貳，從容有常，以齊其民，則民德歸一。」

《左傳》曰：袞冕黼珽，黼，韋韡以蔽膝也。珽，玉笏也。帶裳幅舄，帶，革帶也。衣下曰裳。幅，今之行膝者。舄，屨履。衡紞纮綖，衡，持冠者。紞，冠之垂者。纮，纓從下而上者。綖，冠上覆。昭其度也，藻率鞞鞛，藻率，以韋為之，所以籍玉。鞞，珮刀上飾，鞛，下飾。鞶厲游纓，鞶，紳帶也，一名大帶。厲，士帶之垂者。游，旌旗之游。纓，在馬應前。昭其文也。

子曰：狄人伐衛，衛懿公與石祁子玦，與寧莊子矢，使守曰：「以此贊國，擇利而為之。」與夫人繡衣，曰：「聽於二子。」取其文章順序。又曰：欒武子曰：「若敖、蚡冒，篳路藍縷以啟山林。」若敖、蚡冒，楚之先君。蓽路，柴本；藍縷，弊衣也。又曰：吳季札聘於鄭，見子產，如舊相識，與之縞帶，子產獻纻衣焉。

《詩》曰：碩人其頎，衣錦褧衣。褧，單也。尚以禪衣，謂其文之大著。又曰：縞衣綦巾，聊樂我員。又曰：蜉蝣之羽，衣裳楚楚。蜉蝣之翼，彩彩衣服，蜉蝣掘閱，麻衣如雪。又曰：青青子衿，悠悠我心。音衿，青領也，學子之所服。又曰：山有樞，隰有榆。子有衣裳，弗曳弗婁。又曰：《緇衣》，美鄭武公也。緇衣之宜兮，敝予又改為兮。緇衣之好兮，敝予又改造兮。緇衣之席兮，敝予冠又改作兮。又曰：衣錦褧衣，裳錦褧裳。

又，豈曰尾骭七兮，不如子之衣，安且吉兮。豈曰尾骭六兮，不如子之衣，安且燠兮。又曰：豈曰尾骭？與子同袍。豈曰尾骭？與子同澤。豈曰尾骭？與子同裳。又曰：君子至止，黻衣繡裳。又曰：七月流火，九月授衣。一之日觱發，二之日栗烈。尾骭無褐，何以卒歲？

《史記》曰：文帝衣弋綈，所幸慎夫人，令衣不得曳地。

《漢書》曰：齊國有三服之官，春獻冠幘，縱為首服，紈素為冬服，輕綃為夏服。又曰：韓信既平齊，項羽使武涉說信背漢歸楚。信曰：「臣事項王，官不過郎中，位不過執戟。漢王我上將軍印，授我兵數萬，解衣衣我，推食食我。夫人深親信我，我背之不祥，雖死不易，幸為信謝項王。」又曰：武帝末，郡國賊盜群起。暴勝之為直指使者，衣繡衣，持斧捕之。又曰：朱博為瑯琊太守，敕官屬多作褒衣大袑，不中節度，自令掾吏，令去地三寸。又曰：帝賜南粵王他上笠五十衣、中褚三十衣、下褚二十衣。以錦裝衣曰褚。上中下者，綿之多少厚薄差。又曰：江充初召見犬臺宮，自請愿以所常被服冠見上，上許之。充衣紗縠單衣，曲裾後垂交輸，如淳曰：交輸，割正幅，使一頭狹，狀若燕尾，垂之兩旁，見于后也。冠禪纚步搖冠，飛翮之纓，服虔曰：冠禪纚，故行則搖，以鳥羽作纓也。容貌術壯。帝望而異之，謂左右曰：「燕趙固多奇士。」又曰：雋不疑珮環玦、褒衣博帶，盛服至門下，謁暴勝之。又曰：王吉字子陽，好車馬衣服，自奉養，極為鮮明，而遷徙所載，不過囊衣，天下服其廉而怪其奢。世傳子陽能作黃金。

《後漢書》曰：更始時授官爵，皆群小賈豎，膳夫庖人多著繡而衣錦袴、襜褕、諸于，罵詈道中。時智者見之，以為服之不中身之災也。《漢書音義》曰：諸于，大掖衣也。如婦人之袿衣。揚雄《方言》曰：襜褕，其短者。自關之西謂之䘪䘿。郭璞注曰：俗名䘿䘸。據此即是諸于上加繡䘿，如今之半臂也。䘪音充。䘿音屈。又曰：光武見來歙，大歡，即解衣以衣之。又曰：祭遵為人廉約，家無私財。常衣韋袴，寢布被，夫人裳不加緣。又曰：祭彤在遼東幾三十年，衣無兼副。顯宗美其清約，賜之衣被什物，無不悉備。又曰：耿恭自疏勒回，衣屨穿決，形容枯槁。又曰：東平憲王蒼侍肅宗，享衛士於南宮，因從皇太后周行掖庭池，閱陰太后舊時器服，愴然動容。乃命留五時衣各一襲。五時衣，謂春青、夏朱、季夏黃、秋白、冬黑也。衣單復具白襲。及常所御衣合五十篋，餘悉分布諸王、公主及子孫在京師者各有差，特賜蒼及瑯邪王京書，曰：「間享衛士於南宮，因閱視舊時衣物。惟王有孝友之德，今送光烈皇后假髻、帛各一及衣一篋，可時奉瞻，以慰《凱風》《寒泉》之思。又欲令後生子孫得見先后衣服之制。」又曰：明德馬后身長七尺二寸，方口美髮，能誦《易》，好讀《春秋》，常衣大練，裾不加緣。大練，大帛也。杜預注《左傳》曰：大帛，厚繒也。朔望諸姬主朝請，望見后袍衣疏粗，反以為綺縠，就視乃笑。后辭曰：「此繒特宜深色，故用之耳。」六宮莫不嘆息。

謝承《後漢書》曰：袁忠乘舡戴笠詣王朗，見郎左右僮皆著青絳彩衣，非其奢麗，即辭疾發而退也。又曰：郭賀拜荊州刺史，有殊政。顯鬃剎狩，到南陽，特見嗟嘆，賜以三公之服，黼黻冕旒。敕行部去幨幃，令百姓見其容服，以彰有德。

《魏志》曰：文帝詔曰：「三世長者知被服，五世長者知飲食。」此言被服、飲食難曉也。又曰：明帝徵管寧為光祿勛，辭不就。詔問青州刺史程喜：「寧守節高乎？審疾尫頓耶？」喜氏言：「寧恒著皂帽、布襦袴、布裙，時單復出入閨庭。能自拄杖，不須扶持。四時祭祀，輒自力強，改加衣服，著絮巾。故在遼東所，有白布單衣，親薦饋饌，跪拜成禮。」

《魏略》曰：文昭甄后以漢光和五年十二月丁酉生。每寢寐家中，仿佛見有人持平衣覆其上者，常共怪之。

《魏氏春秋》曰：王允為吏部郎中，選郡守。明帝疑其所用非次，召入，將加罪。允妻阮出謂曰：「明主可以理奪，難以情求。」允頷之而入。帝怒詰之，允對曰：「某郡太守雖限滿，文書先至，年限在后，月限在前。」帝取事視之，乃釋遣出，望其衣敗，曰：「清吏也。」

《吳書》曰：孫權每賜周瑜衣，寒暑皆百領，諸將皆不及。

《晉書》曰：石崇以奢豪矜物，廁常有十餘婢列侍，置香粉。有客如廁，皆易新衣而出。客多羞脫故，而王敦脫故著新，意氣無怍。婢相謂曰：「此必能作賊。」又曰：高士郭文，字文舉，河內軹人也。洛陽陷，奔吳，居大辟山，恒著鹿裘葛巾。餘杭令顧飏與葛洪造之。飏使致韋衣，不納，使置室中，乃爛於內，竟不服用。

王隱《晉書》曰：董威輦，不知何許人。忽見洛陽，止宿白社。於市得殘繒，輒結以為衣，號曰「百結衣」。

《宋書》曰：沈慶之領隊防東掖門。劉湛被收之夕，上開門召慶之，慶之戎服履韎縛袴入。上見而驚曰：「卿何意乃爾急裝？」慶之曰：「夜半喚隊主，不容換服。」又曰：明帝體肥憎風，夏月常著小皮衣。又曰：明帝疾，召竇哄回入。帝坐帳中流涕曰：「吾近危篤，故召卿，欲使著黃羅來可切。耳。」指床頭大函曰：「文書皆函，得不復開。」彥回亦悲不自勝。黃羅，乳母服也。又曰：范曄性精微，有思致，觸類多善。衣裳器服，莫不增損制度，世人皆法學之。又曰：江湛字微深，為吏部尚書。家甚貧，不營財利，餉饋盈門，一無所授，無兼衣餘食。嘗為上所召，遇浣衣，稱疾經日，衣成然後起。又曰：謝超宗為義興太守，昇明二年，公事免，詣東府門，自通。其日風寒，高帝謂四座曰：「此客至，使人不衣自暖矣。」

《齊書》曰：宋元嘉制：諸主入齋閤，得自服裾帽見人主。惟出太極，西廂乃備朝衣，車駕幸其弟，乃白服、烏紗帽，以侍宴焉。至於衣服制度，動皆陳啟，事無專制。又曰：高帝即位后，手詔賜張融衣，曰：「見卿衣服粗故，誠乃素懷有本。交爾藍縷，亦虧朝望。今送一通故衣，意謂雖故乃勝新也。是吾所著，己令裁減，稱卿之體。并履一量。」又曰：陶弘景，永明十年脫朝服，掛神武門，上表辭祿，詔許之。又曰：王思遠立身簡潔。諸客詣己者，覘知衣服垢穢，不前。形儀新楚乃與促膝。雖然，及去之後，猶令二人交帚拂其坐處。又曰：王琨性儉約。景和中，討義陽王昶。六軍誡嚴，應須紫服，左右欲營辦。琨曰：「元嘉初征謝晦，有紫衣在匣，不須更制。」檢取，果得焉。

《梁書》曰：到溉性率儉，不好聲色，庭室單床，旁無姬侍，冠履十年一易，朝服或至穿補。又曰：波斯國婚姻法：一聘財訖，女婿將數十人迎婦。婿著金綎錦袴，戴天冠，婦亦如之。又曰：新羅呼其冠曰遺子禮，襦曰尉解，袴曰柯半，靴曰洗。百濟呼帽曰冠，襦曰復衫，袴曰裈。又曰：偵秤，音盛稷之子也。稷初為剡令，至嵊亭生之，因名嵊，字四山。少敦孝行，年三十餘猶班衣授稷杖，動至數百，收淚歡然。又曰：胡緭胡貴切隨陳伯之入魏，時元會，緭戲為詩曰：帽上著籠冠，袴上著朱衣。不知是今是，不知非昔非。「

《南史》曰：何敬容為吏部尚書、侍中、領太子中庶子。敬容身長八尺，白皙，美須眉，性矜莊，衣冠鮮麗。武帝衣必浣衣而左右衣必須潔。嘗有侍臣衣帶卷折，帝怒曰：「卿衣帶如繩，欲何所縛？」敬容希旨，故益鮮明。常以膠清刷須，衣裳不整，伏床熨之，或暑月，背為之焦。又曰：任昉有子東里、西華、南容、北叟。西華冬月著葛帔、練裙。事具《交友部》。又曰：任昉為義興太守，友人彭城到溉，弟洽從昉共為山澤游。及被代登舟，止有絹七匹，米五石。至都尾骭，鎮軍將軍沈約遺裾衫迎之。

《後魏書》曰：樂浪王萬壽孫忠，明帝時位太常少卿。孝武帝泛舟天泉池，命宗室諸王陪宴。忠愚而無智，性好衣服，著紅羅襦，繡作領，碧納袴，錦為緣。帝謂曰：「朝廷衣冠應有常式，何為著百戲衣？」忠曰：「臣少來所愛，情存綺羅。歌衣舞服，是臣所愿。」帝曰：「人之無良，乃至此乎！」又曰：胡叟於高允館，見中書侍郎李璨被服華靡，叟貧老衣褐，璨頗忽之。叟謂曰：「老子今若相脫體上袴癲骭帽，君欲作何許也？」譏其惟假盛服，璨惕然失色。又曰：文宣囚元韶，幽於京畿地牢。絕食，啗衣袖而死。

《北齊書》曰：爾朱敝字乾羅。彥伯之誅，敝小，隨母養於宮中，年十二。敝自竇走，至大街見童兒群戲。敞解所著綺羅金翠服易衣而遁。追騎至，不識敝，便執綺衣兒，比究問，知非。會日己暮，由是免。

《陳書》曰：徐陵為吏部尚書，精簡人物，搢紳之士皆向慕焉。陳暄以玉帽簪插髻，紅絲布裹頭，袍拂踝，靴至膝，不陳爵里，直上陵坐。陵不知識，命吏持下。暄徐步而出，舉止自若，竟無怍容。作書謗陵，陵甚病之。

《隋書》曰：齊后主於苑內作貧兒村，親衣藍縷之服而行乞其間，以為笑樂。多令人服烏衣以相執縛。后主果為周所，敗被虜困至以賣燭為業。

《唐書》曰：太宗詔冠冕制度，己備令文，尋常服飾，未為差等。於是三品己上服紫，四品己上服緋，六品、七品以綠，八品、九品以青。婦人從夫之色，仍通服黃。又曰：楊妃寵愛特甚。宮中主貴妃刺繡者七百人，楊益及諸戚里每歲進衣服，布之於庭，光奪人目。又曰：肅宗性節儉。嘗出衣袖示近臣曰：「此衣己三浣矣。」又曰：貞元六年，德宗初賜節度觀察使新制時服。尚方織作呈閱所宜，上曰：「頃來賜衣，文彩不恒，非制也。朕今思之，節度使以雕銜綬帶，取武毅以靖封內；觀察使以雁銜威儀委，威儀委，瑞草也。取其行列有序，牧人有威儀也。」又曰：文宗朝淮南節度使李德裕奏：「比以婦人，長裾大袖，朝廷制度，尚未頒行，微臣之分，合副天心。比聞閭閻之間，袖闊四尺，今令闊一尺五寸，裾曳四尺，今曳五寸。」初，延安公主以衣服逾制，附馬竇浣得罪，德裕因而奏之。

《六韜》曰：武王伐紂，蒙乏衣投火而死。

《國語》曰：晉獻公使太子申生伐東山，衣之偏裻之衣。

又《魯語》曰：季文子相宣成，尾骭帛之妾，無食粟之馬。仲孫它諫曰：仲孫也，孟獻子之子，子服也。「子為上卿，妾不衣帛，馬不食粟，人其以子為愛且不華國乎？」愛郄也。文子以告孟獻子，獻子囚之七日。囚子服也。自是子服之妾衣不過七升之布。

《春秋后語》曰：田文謂其父靖郭君曰：「君下宮蹈綺縠之衣，而士不得短褐。」又曰：趙襄子既滅智伯，智伯之臣豫讓變姓名，入宮涂膊馛刺襄子，襄子覺而赦之。后讓伏於橋下，襄子至橋，馬驚，使視之，復得讓。襄子嘆曰：「豫讓之為智伯，名既成矣。寡人赦子，名亦足矣。子自為計，寡人不釋子矣。」讓曰：「臣固伏誅，愿得君之衣而擊之。」於是襄子義之，脫付身之衣以與之。讓拔劍三躍，呼而擊之，曰：「吾可以下報智伯矣。」遂伏劍而死。

《漢雜事》曰：高祖時，大謁者臣章授詔長樂宮，令群臣議天子所衣服以安天下。謁者趙堯舉春，李舜舉夏，倪湯舉秋，貢禹舉冬，四人各職一時。制曰：「可。」舉者以各舉一時之事白之，五服衣始於此。

董巴《漢與服志》曰：上古穴居衣毛，未有制度。後世聖人易之以絲麻，觀翚翟之文，榮華之色，乃染帛以效之，始作五彩，成以為服，凡十二章。

《莊子》曰：莊子衣大布之衣而過魏王。魏王曰：「何先生之憊耶？」莊子曰：「士有道德不能行，憊也。衣敝履穿貧也，非憊也。」

《商君書》曰：上世之人，衣不暖膚，食不滿腹。

《孫卿子》曰：子夏家貧，衣若懸鶉。人曰：「子何不仕？」曰：「諸侯之驕我者，吾不為臣。大夫驕我者，吾不復見。」

《尹文子》曰：昔晉國苦奢，文公以儉矯之，乃衣不重帛，食不兼肉。無幾時，國人皆大布之衣，脫粟之飯。

《韓子》曰：胩嬰相齊，妻不衣帛，馬不食粟。又曰：齊桓公好服紫，國人盡服之，公患之。管仲曰：「君謂左右甚惡紫臭。」於是三日，境內莫有紫衣者。又曰：楊朱之弟楊布衣素衣而出，天雨緇衣而反，其狗吠之。布恐，將擊之。朱曰：「使汝狗白而往，黑而來，能不怪哉？」事具《狗門》。

《墨子》曰：古之人未知衣服之制，故聖人作之。冬則絹帛，輕且溫，夏則絺绤，清且涼。所以適身體、和肌膚也。又曰：晉文公好士之惡衣，故文公之臣皆牂羊之裳，韋以為帶。

《呂氏春秋》曰：戎夷違齊如魯，天大寒，而後與門弟子一人宿於郭外，寒愈急。謂其弟子曰：「子與我衣，我活；我與子衣，子活。我國士也，為天子惜死；子不肖也，不足愛。子與我衣？」弟子曰：「夫不肖之人安能與國士衣哉？」戎夷解衣與弟子，夜半而死，弟子遂活。

《淮南子》曰：林類榮啟期，衣若懸蓑。

《說苑》曰：齊林既者衣葦朝景公，公曰：「何忽服小人衣耶？」林既曰：「衣狗裘者，不必羊鳴。今君衣狐裘，音能不狐乎？」又曰：魏文侯封太子擊於中山，三年使不往來。舍人趙倉唐奉使，文侯問：「子之君長大孰與寡人？」倉唐曰：「君賜之外府之衣則能勝之。」文侯遣倉唐賜太子衣一襲，令倉唐雞鳴時至。太子迎，拜賜。發篋，衣盡顛倒。太子趣具駕，曰：「賜之衣非以為寒也，欲召擊。知無誰與謀，故遣子以衣。」《詩》曰：「東方未明，顛倒衣裳。顛之倒之，自公召之。」事具《奉使門》。

《鹽鐵論》曰：古者庶人老篌而後衣絲，其餘則麻枲而己。

《拾遺錄》曰：宋景公之時懸四時衣，春夏以珠玉為飾，秋冬以翡翠為溫。又曰：禮敬國，其俗，人年三百歲而織芳茅以為衣，蓋《尚書》云「島夷卉服」之類也。又曰：任未年十四，好學，觀書有合意處，則題其衣裳及掌里，以記其事。門徒悅其親騷，更以靜衣易之。又曰：太始元年，魏帝為陳留王之歲，有頻斯國人來朝，以五色玉為衣，如今之鎧。又曰：天漢三年，渠搜國之西有折淪國，其俗淳和，人壽三百歲。有大木，一樹千尋，若經此木下，皆不死不病。或有泛海繩山來會其國，綴草毛為繩，網其衣如今之羅紈也。至元狩六年，獻網衣一襲，帝焚於軍斡之道--恐后人徵求此物，故燒之--煙如金石之氣。又曰：員嶠山南有池移國，人長三尺，壽萬歲。茅為衣，衣服皆長裾大袖，因風以昇煙霞，若鳥用羽毛也。

《鍾會母傳》曰：夫人幼少，衣不過青紺。

《世說》曰：齊王冏為大司馬輔政，嵇紹為侍中，詣冏咨事。冏召葛旟、董艾等共論時宜。旟等白冏曰：「稽侍中善於絲竹，公可能操之。」遂進樂器，紹推卻不授。冏曰：「今共為歡，何為卻耶？」紹曰：「公協輔皇室，令作事可法。紹雖職卑，忝備常伯。豈可以先王之服，為伶人之業ｈ囫逼高命，不敢有辭，當釋冠冕，襲私服，此紹之心。」旟等不自得而退。又曰：桓車騎不好著新衣，浴訖，婦故送新衣。車騎大怒，催使將去，婦便執還，傳語云：「衣不經新，何由而故？」桓大笑而著之。

又阮宣子論鬼神有無。或以人死有鬼，阮子獨以為無，曰：「今見者云著生時衣服。若人死有鬼，衣服亦有鬼乎？」

《孝子傳》曰：老萊子年七十，父母猶在，萊子常服班襕衣，為嬰兒戲。

《曹肇傳》曰：明帝寵愛肇。與帝戲，賭衣服，有所獲，輒入御帳服之，遙出。親狎如此。

《襄陽耆舊記》曰：王昌字公伯，為東平相散騎常侍，早卒，婦是任城王曹子大女。昌弟式，字公儀，為渡遼將軍長史，婦是尚書令桓階女。昌母聰明，有典教。二婦入門，皆令變服，下車，不得逾侈。后階子嘉尚魏主，欲金縷衣見式婦，嘉止之，曰：「其遄芟固，不聽善耳，不須持往犯人家法。」

《列仙傳》曰：道士徐延年，平陽人也，見人持新黃虜骭，云延年五百。夜半，夜明如晝，從五億萬人登仙也。

古艷歌曰：煢煢白兔，東走西顧。衣不如新，人不如故。

《離騷》屈原曰：新沐丈必彈冠，新浴丈必振衣。

