*牛魚

《博物志》曰：東海中有牛魚，形如牛。剝其皮懸之，潮死炅則毛起，潮去則伏。

《臨海異物志》曰：牛魚，形如犢子，毛色青黃。好眠臥，人臨其上，及覺，聲如大牛，聞一里。

《魏武四時食制》曰：海牛魚皮、生毛可以飾物，出揚州。

*天牛魚

《南越記》曰：天牛魚，方圓三丈，眼大如升，在脾頭，口在脅中，露齒無唇，兩肉角如臂，兩翼長六尺，尾長五尺。

*死覯魚

《南方草物狀》曰：死覯魚，隨海潮搏岸邊食人，人乘舡刺之。大者圍九尺，長二三尺，似豬形。

*鹿魚

《臨海異物志》曰：鹿魚，長二尺餘，頭上有角，腹下有腳，如人足。

《嶺表錄異》曰：鹿子魚，赪其尾鬛，皆有鹿班，赤黃色。余曾覽《羅州圖》云：「州南海中有洲。每春夏，此魚跳出洲，化而為鹿。」曾有人拾得一魚，頭已化鹿，尾猶是魚。南人云：「魚化為肉，腥不堪食。」

郭璞《江賦》曰：或鹿像鼻。鹿，頭角如鹿。

*蝦魚

《爾雅》曰：鯢大者謂之蝦。今鯢魚似鮉，四腳，前似獼猴，后似狗。聲如小兒啼。大者長八九尺。

《異物志》曰：鯢魚，有四足，如龜而行疾。有魚之體，而以足行，故曰蝦魚。含水仰天不動，小鳥就飲，因而吞之。

《異物記》曰：蝦實四足，而有魚名，頭尾類鳀，歧岐而行。生長山澗，出入深坑。頂上有光，迎風濆流。云是懶婦，怨勤自投。

*鰩魚

《呂氏春秋》曰：灌死之魚名曰鰩，狀如鯉，有翼。

左思《吳都賦》曰：文鰩夜飛而觸綸。

*珠鱉魚

《山海經》曰：葛山，澧水出焉。中多珠鱉之魚，如肺而有六足，目有珠。其味酸甘，食之不厲。

《山海經圖贊》曰：澧死戤鱗，狀如浮肺，體兼三才，以貨賈客。

《呂氏春秋》曰：魚之美者，澧死戤魚，名曰珠鱉，六足，有珠。澧水，在蒼梧九疑之西。

*赤𩹓魚

《山海經》曰：青丘之山，英水出焉。中多赤𩹓，音需。其狀如魚而人面，其音如鴛鴦，食之不疥。

《經圖贊》曰：赤𩹓之狀，魚身人頭。

*何羅魚

《山海經》曰：譙明之山，譙水出焉。其中多何羅之魚，一首十身，其音如吠犬，食之已癰。

*鳛鳛魚

《山海經》曰：涿光之山，囂水出焉，而西流。其中多鳛鳛之魚，音褶。其狀如鵲而十翼，鱗皆在遇獰怗，其音如鵲，可以御火。

又《經圖贊》曰：鼓翮一運，十翼翩翻，厥鳴如鵲，鱗在遇獰怗。

《雒書》曰：鳛鳛魚，狀如鵲，食之不瘴，出涿光山。

*䲃魚

《山海經》曰：獄法之山，瀤澤之水出焉。音懷。其中多䲃魚，音藻。狀如鯉，雞足。食之已疣。

又《圖贊經》曰：䲃之為狀，半鳥半鱗。

*鮨魚

《山海經》曰：北獄之山，諸懷之水出焉。其中多鮨魚，音詣。魚身犬首，音如嬰兒，食之已狂。

*鳙鳙魚

《山海經》曰：樕蛛之山，食水出焉。中多鳙鳙之魚，音容。狀如犁牛，其音如彘鳴。

《山海經圖贊》曰：魚號鳙鳙，如牛虎駁。

*箴魚

《山海經》曰：狗狀之山，𣲵音枳。水出焉，中多箴魚，狀如鯈，喙如箴，食者尾鼛。《南越記》長針魚，口四寸。

*鱄魚

《山海經》曰：雞山，暴水出焉，其中有鱄魚，音團。狀如鮒，彘毛，其音如豚。見則天大旱。

又《圖·鱄魚并颙鳥贊》曰：颙鳥棲林，鱄魚處川，俱為旱徵。災延普天，測之無像，厥類惟玄。

《呂氏春秋》曰：魚之美者，洞庭之鱄。

*鯥魚

《山海經》曰：柢山多水，有魚出焉，狀如牛，陵居，蛇尾，有翼在魼祛、榻二音。下，其音如留牛，其名曰鯥，音六。冬死夏生，蟄類也。食之無腫疾。

《山海經圖贊》曰：魚號曰鯥，處不在水。厥狀如牛，鳥翼蛇尾。

*𩶐

音畔魚

《山海經》曰：英山，禺水出焉，北流注于招水。其中多𩶐魚，狀如鱉，其音如羊。

*𩹂

音謂魚

《山海經》曰：樂游之山，桃水出焉。其中多𩹂魚，其狀如蛇而四足。

《漢書·地理志》曰：子桐之水，其中澤多𩹂魚。

*尾簜魚

《山海經》曰：英鞮之山，𣹠水出焉。是多尾簜之魚，魚身蛇首，六足，目如馬耳。食之使人不昧，可以御凶。

*鳋魚

《山海經》曰：鳥鼠同穴之山，渭水出焉。其中多鳋魚，音騷。其狀如鳣魚，動則其邑大兵。

《山海經圖贊》曰：物以感應，亦有數動。壯士挺劍，氣激江涌。鳋魚潛淵，出則民悚。

*𩶯比魚魚

《山海經》曰：鳥鼠同穴之山，濫音檻。水出於其西，多𩶯比魚之魚。如玭二音。其狀如復銚，鳥首而魚翼魚尾，其聲如磬，是生珠玉。珠母，蚌類。

《山海經圖贊》曰：形如復銚，包玉含珠。有而不積，泄以尾閭。暗與道會，可謂奇魚。

*蠃魚

《山海經》曰：邽音圭。山，濛水出焉。其中多蠃魚，魚身而鳥翼，聲如鴛鴦。見，其國大水。

*䰽䰽魚

《山海經》曰：少咸之山，雁門之水，其中多䰽䰽之魚，音沛。食之殺人。

*𩶆魚

《山海經》曰：懸甕之山，晉水出焉。其中多𩶆魚，音紫。其狀如鯈而赤鱗，其音如吒，食之不驕。或作慅。

《山海經圖贊》曰：微哉𩶆魚！食則不驕。物有所感，其用無摽。

*鱽父魚

《山海經》曰：陽山，留水出焉。其中有𩹴音滔。父之魚，其狀如鮒，魚首，如彘身，食之已歐。

《山海經圖贊》曰：𩹴父魚首，厥體如豚。

*師魚

《山海經》曰：饒山，歷號之水出焉。中有師魚，食之殺人。

*文魚

《山海經》曰：景山，睢音蛆。水出焉。中多丹粟文魚。有班彩也。

*鯩魚

《山海經》曰：半石之山，來需之水出焉。其中多鯩音綸。魚，黑文，狀如鮒，食者不腫。

*鰧魚

《山海經》曰：半石之山，合水出其陰，是多鰧音騰。魚，其狀如鱖，居逵，逵，死昀晷穴，相交通。蒼文赤尾。食者不癰，可以已瘺。

《臨海水土記》曰：鰧魚似鱦，長二尺。

*飛魚

《王子年拾遺錄》曰：仙人寧封食飛魚而死，死百年生。故《寧仙游涉七言頌》云：「菁藻灼爍欽簇舒，萬齡漸死餌飛魚。」

《山海經》曰：騩音槐。山，正回之水出焉而北流，注于河。其中多飛魚，其狀如豚而赤文，服之不畏雷，可以御兵。

郭璞《山海經圖·飛魚贊》曰：飛魚如豚，赤文無羽。

《山海經》曰：牛首之山，勞水出焉。是多飛魚，其狀如鮒。食之可以已痔。又曰：飛魚如豚，赤文，無羽。

張駿《山海經飛魚贊》曰：飛魚如鮒，登云游波。

《林邑國記》曰：飛魚，身圓，長丈餘，羽重沓，翼如胡蟬。出入群飛，游翔翳薈，而沉則泳海底。

*豪魚

《山海經》曰：渠豬之山，渠豬之水出焉。是多豪魚，其狀如鮪，而赤喙、尾，赤羽。食之，可以已白疥。

*鯸鮐魚

左思《吳都賦》曰：王鮪鯸鮐。劉逵曰：鯸鮐，狀如科斗蟲。大者長尺餘。腹白，背青，有黃文。性有毒，雖小，獺、犬、魚不敢啖也。蒸煮肥美。

*鯸𩽷魚

潘岳《滄海賦》曰：𩹃魚鯸𩽷。

*鮠

午回切魚

《廣志》曰：鮠魚，一名河豚。

*丹魚

《抱樸子》曰：南陽丹水有丹魚。先夏至十日夜，伺之，魚夜浮水，側有赤光，割取血，以途足，可以步行水上。

*蟲豕魚

《廣志》曰：蟲豕魚，一名鮦。直壟切。

*𩹴魚

劉敬叔《異苑》曰：𩹴魚，凡諸魚欲產，𩹴輒以頭沖其腹。𩹴魚自欲生者，亦更相撞觸。故世人謂為眾魚之生母也。

《嶺表錄異》曰：𩹴，南人云：魚之欲產子者須此魚，以頭觸其腹而產。俗呼為生母魚。

*望魚

《魏武四時食制》曰：望魚側如刀，可以刈草，出豫章明都澤。

*班文魚

魚豢《魏略》曰：濊國出班魚皮，漢時恒獻之。

郭義恭《廣志》曰：班文魚出東夷，濊獻其皮。

*蕭拆魚

《魏武四時食制》曰：蕭拆魚，海之乾魚也。

*䱐魚市魚

上孚下沛

《魏武四時食制》曰：䱐魚市魚，黑色，大如百斤豬，黃肥，不可食。數枚相隨，一浮一沉。一名敷。常見首。出淮及五湖。

《三十六國春秋》曰：吳人夏丞為孝廉，高士夏仲御以母疾，將市藥于京師，隨丞入洛。時值禊飲，賈充見而放之。仲曰：「我，會稽夏仲御也。」充問：「卿居海濱，能獻舡不？」仲曰：「能之。」充因命焉。仲御即登舡鼓拽，容止可觀，為䱐魚市之形，俄然雲霧杳冥，白魚躍入其舟，充甚異之。

*蕃逾魚

《魏武四時食制》曰：蕃逾魚，如鱉，大如箕，甲上邊有髯，無頭，口在腹下，尾長數尺，有節，有毒螫人。

*龍魚

《山海經》曰：龍魚，陵居。其狀如貍，或曰龍魚似貍一角也。一曰蝦魚。音遐。即有神聖乘此，而行九野。一曰鱉魚。

郭璞《山海經圖贊》曰：龍魚一角，似貍居陵。俟時而出，神聖攸乘。飛騖九域，乘雲上升。

《括地圖》曰：龍魚，一名蝦魚，狀如龍，而有神聖乘此以行九野。

郭璞《江賦》曰：或虎狀龍顏。龍魚亦似魚。

