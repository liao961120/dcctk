*崔育

唐闕前進士崔育以中原亂離。客于邊上。亦闕聞輒事輕薄。刺郡者亦是朝僚。多勉而闕牛帶竹笠。大如雨席。仍牛前遣撾角。村闕城郭士女隨觀。謂之精怪。每謁州郡騎闕咍之者怒之者相半。至則投刺。其名銜闕躭酒嗜肉。憐蔥愛蒜。不得已而闕懸宰視之如土木。藩帥郡侯奈之不可。闕州民臠其肉。族其家，蓋輕薄之所致也

*宇文翃

唐唐字原空闕。據許本補。進士宇文翃，深慕上科。有女及笄，國色。朝中令及第者，求之不得。時竇年四十求之至四十九字原空闕。據《北夢瑣言》四補。餘。方謀繼室，兄回為諫議，能為人致登第。能為人致登第六字原空闕。據《北夢瑣言》四補。遂娉女與璠。為言於回矣，果有所獲。相公韋公說即有中表甚鄙之。因果有至之因十六字原空闕。據《北夢瑣言》四補。滑臺杜志名，時有喪遭火。幾爇棺柩。家人云老鼠尾曳火入庫內。家人至庫內十一字原空闕。據《北夢瑣言》四補。因而延燎。杜謂宇文曰。魚將化龍，雷為燒尾。近日老鼠亦雷為至鼠亦九字原空闕。據《北夢瑣言》四補。有燒尾尾字原空闕。據《北夢瑣言》四補。之事。用以譏之。之字原空闕。據《北夢瑣言》四補。出《北夢瑣言》

*韓簡

唐魏博節度使韓簡性粗質，每對文士，不曉其說，心常耻之，乃召一孝廉講《論語》。至《為政》篇，翌日謂諸從事曰。僕近方知古人淳朴，年至三十，方能行立。外有聞者，無不絕倒。出《北夢瑣言》

*胡令

奉先縣有令姓胡忘其名。瀆貨靳食，僻好博奕。邑寄張巡官，好尚既同，往來頗洽。每會棊。必自旦及暮。品格既停，略無厭倦。然宰君時入中門，少頃，又來對棋。如是日日，早入晚歸。未甞設食於張。不勝飢凍。潛知之。時入蓋自食而復出，及暮辭宰曰。且去也，極是叨鐵。胡唯唯而已。張去，胡忽思之曰。此人相別云。極是叨鐵。出何文譚。急令追之。既至。問明公適云極是叨鐵。其義安在。張復款坐，謂曰。長官豈不知有叨鐵耶。曰：「不知。曰。還見冶爐家。置一鐵𥎞長杖乎。只此是。爐中猛火炎熾。鐵汁或未銷融。使此杖時時於爐中橦猛火了，却出來，移時又橦猛火了，却出來，只此是叨鐵也。言訖而去。胡入室，話於妻子。再三思之，方知諷其每日自入，噇猛火了，却出來棋也。凡靳食倦客之士，時人多以此諷之。出《玉堂閒話》

*楊錚

蜀秀才楊錚錚音竹觥反，自言楊錚不均，駟馬奔鄭，是以字奔鄭，行惡思，或故作落韻，或醜穢語，取人笑翫。裝修卷軸，投謁王侯門。到者無不逄迎。雄藩火幕，爭馳車馬迎之。錚每行，僕馬甚盛，平頭騎從騾。擕書袋。偏郡小邑，尤更精意承事之，慮其謗瀆。黔南節度使王茂權，聰明，有文武才。四方負藝之士，罔不集其門。召錚至，飭東閣，盡禮待之。時令貢惡詩，以為歡笑。諸客客字原空闕。據黃本補。請召，有不得次者，以為怏怏。茂權一日忽屏忽屏二字原空闕。據黃本補。從謂之曰。秀才客子。當州必欲諮留。相伴至罷鎮同歸，可乎。如可。則當則當二字原空闕。據黃本補。奉為卜娶。所居居字原空闕。據黃本補。奉留。錚欣然從之。權令媒氏與問名某氏名某氏三字原空闕。據黃本補。之屬。至于成迎。筵宴筵宴二字原空闕。據黃本補。為備焉。仍邀諸從事赴會。錚親見女見女二字原空闕。據黃本補。容質異常端麗。及成禮。遽遭毆毆字原空闕。據黃本補。辱，左右婢僕。皆是扶同共扶同共三字原空闕。據黃本補。相毀詈，不勝其苦。乃是茂權詐飭無鬚少年數輩。皆穠裝皆穠裝三字原空闕。據黃本補。艷服以紿之。然後茂權自赴會大笑。此後復就茂權。屢自屢自二字原空闕。據黃本補。乞一邑。初有難色，賓從其諮，方許之。遂命給署。及期治期治二字原空闕。據黃本補。行李，擇良日辭謝。本邑迎候人力，自衙門外至通衢。忽有二健步，手執一牒，當街趨拽下馬，奪去中帶，云。有府府字原空闕。據黃本補。斷，攝官送獄，荷校滅耳。茂權遂詐作計，贈遺二夫。令脫逃逃字原空闕。據黃本補。而遁。潛藏旬日，方召出之。軍州大以為笑。出《王氏見聞》

*謝柴書

唐有內大臣學作別紙言語。鳳翔節度使寄柴數車，回書謝云。蒙惠也愚若干。出《盧氏雜說》

*郡牧

唐有膏粱子出刺。郡人迎候甚至，前任與之設交代之禮。儀無闕者。二禮生具頭冠禮衣，相其賓主，升降揖讓。而新牧巑岏踧踖。歛容低視，不敢正面對禮生。及禮畢。使人再三傳語。慰勞感謝，皆莫涯其意。翌日，於內閣，從禮生從容，生極惶恐，罔知去就。既坐。嚬蹙低語曰。賢尊安否。禮生唯唯。又曰。頃年營大事時，極煩賢尊心力。生亦矒然。及罷，有親知細詢之，乃曰。此禮生緣方相子弟，昔曾使他家君，是以再三感謝。且士流中亦有故為輕薄者，亦有昧於菽爽，不能分別者。信而有之。出《玉堂閒話》

*張咸光

梁龍德年，有貧衣冠張咸光。遊丐無度。於梁宋之間，復有劉月明者，與咸光相類。常懷匕著，每遊貴門。即遭虐戲。方飱則奪其匕著。則袖中出而用之。梁駙馬溫積諫議，權判開封府事。咸光忽遍詣豪門告別。問其所詣，則曰。往投溫諫議也。問有何紹介而往，答曰。頃年大承記錄，此行必厚遇也。大諫甞製碣山潛龍宮上梁文云。饅頭似椀。胡餅如籭。暢殺劉月明主簿，喜殺張咸光秀才。以此知必承顧盻。聞者絕倒。出《玉堂閒話》

*長鬚僧

三蜀有長鬚長老，自言是宰相孔謙子，莫知誰何。不剃髮鬚，皓然垂腹。擁百餘衆。自江湖入蜀。所在甿俗，瞻駭儀表，爭相騰踐而禮其足。凡所經由。傾城而出，河目海口，人莫之測。至蜀，螺鈸迎焉。先謁樞密使宋光嗣，因問曰。師何不剃鬚。答曰。落髮除煩惱，留髭表丈夫。宋大恚曰。吾無髭，豈是老婆耶。遂揖出，俟剃却髭，即引朝見。徒衆既多。旬日盤桓，不得已剃髭而入。徒衆耻其失節。悉各散亡。偽蜀主問曰。遠聞師有長鬚之號，何得如是。對曰。臣在江湖，嘗聞陛下已證須陀洹果，是以和鬚而來；今見陛下將證阿那舍果，是以剃鬚而見。少主初未喻，喻原作預，據許本改。首肯之。及近臣解釋，大為歡笑。後住持靜亂寺。數為大衆論訟。有上足，以不謹獲罪。伶人藏柯曲深慕空門，而不知其中猥細。謂是清靜，捨俗落髮。謹事瓶鉢。漸見穢濫。詬詈而出，以袈裟掛于寺門曰。吾比厭俗塵，投身清潔之地，以滌其業鄣。今大師之門，甚於花柳曲，吾不能為之。遂復歸于樂籍。蜀人謂師曰。一事南南字原空闕。據黃本補。無，折却長鬚。出《王氏見聞》

*道流

闕任興元節判。離秦州鄉地，未及歲年，忽有來尋師者。齎親表施州刺史劉緘封，衣紫而來，兼言往洋州求索。詢其行止，云。某忝竊鄉關之分，先於秦州西昇觀，入道多年。遂沉吟思之，當離鄉日，觀中無此道流，深感其命服所求。其人亦忩忩而過。旬月間。自洋源廻。薄有所獲。告辭之意，亦甚揮遽。遂設計延佇，拂榻止之。夜靜，沃以醲醪數甌，然後徐詢之曰。尊師身邊紫綬，自何而得。宜以直誠相告。對曰。此是先和尚命服，傳而衣之。乃是廣修寺著紫僧弟弟原作身，據黃本改。子，師既殂，乃舍空門，投西昇觀入道，便以紫衣而服之。自謂傳得本師衣鉢。豈有道士竊衣先先原作元。據黃本改。和尚紫衣。未之前聞。出《玉堂閒話》

*三妄人

孫光憲在蜀時，曾到資州，見應貞觀李道士，話州有姓趙人，閉關却掃，以廊廟自期。都虞候閻普敬異之。躬自趨謁。閻魁梧丈夫，趙生迎門，愕眙良久，磬折叙寒溫曰。伏惟貔貅。閻乃質於先容者，俾詢之，趙生曰。若云熊羆，即須宰相之才，方當此語。閻公止於都頭已來，只銷呼為貔貅。人聞咸笑之。又一士自稱張舍人。訴於光憲曰。兄長以術惑我心神。憲謂曰。得非蠱毒厭勝之術耶。張曰。非也，乃用鬼谷子押闔，捭破我心神，至今患心風不禁。又江陵顏雲，偶收諸葛亮兵書，自言可用十萬軍。吞幷四海。每至論兵，必攘袂叱咤，若對大敵。時人謂之檢譜角觝也。時有行軍王副使，幽燕舊將，聲聞宇內。顏生候謁，稱是同人，自言大志不伸。伸字原空闕。據黃本補，喪良友也，每慟哭焉。出《北夢瑣言》

*周韋二子

周周字原闕。據黃本補。韋巽，太尉昭度之子也。尫懦昏鈍。率由婢嫗。仕偽蜀王氏，以事舊優容之，因至卿監。或為同列所譏，云。三公門前出死鼠。巽曰。死鼠門前出三公。周即蜀相周博雅之子，為王氏駙馬都尉，性識庸鄙。國亡後，與貧丐者為伍。俾一人先導爵里於闤闠酒肆。有哀之者，日獲三二百錢，即與其徒飲噉而已。咸嗟嘆之。出《北夢瑣言》

*不識鏡

有民妻不識鏡。夫市之而歸。妻取照之，驚告其母曰。某郎又索一婦歸也。其母亦照曰。又領親家母來也。出《笑林》

*嚙鼻

甲與乙鬬爭。甲嚙下乙鼻，官吏欲斷之，甲稱乙自嚙落，吏曰。夫人鼻高耳口低，豈能就嚙之乎。甲曰。他踏床子就嚙之。出《笑林》

*助喪禮

有人弔喪。幷欲齎物助之。問人可與何等物。答曰。錢布帛。任君所有爾。因齎大豆一斛，置孝子前，謂曰。無可有，以大豆一斛相助。孝子哭孤窮奈何，曰。造豉。豉原作鼓，據黃本改。孝子又哭孤窮，曰。適得便窮，更送一石。出《笑林》

*外學歸

甲父母在，出學三年而歸，舅氏問其學何得。幷序別父久。乃答曰。渭陽之思，過於秦康。既而父數之。爾學奚益。答曰。少失過庭之訓，故學無益。出《笑林》

*行吊

傖人欲相共吊喪，各不知儀，一人言粗習，謂同伴曰。汝隨我舉止。既至喪所，舊習者在前，伏席上。餘者一一相髠於背。而為首者，以足觸詈曰。癡物。諸人亦為儀當爾，各以足相踏曰。癡物。最後者近孝子。亦踏孝子而曰癡物。出《笑林》

*癡壻

有癡壻。婦翁死，婦教以行吊禮。於路值水，乃脫襪而渡。惟惟字原空闕。據黃本補。遺一襪。又覩林中鳩鳴云。𡅂鴣𡅂鴣。而私誦之，都忘吊禮。及至，乃以有襪一足立，而縮其跣者，但云。𡅂鴣𡅂鴣。孝子皆笑。又曰。莫笑莫笑，如拾得襪，即還我。出《笑林》

*魯人執竿

魯有執長竿入城門者。初竪執之。不可入；橫執之，亦不可入。計無所出。俄有老父至曰。吾非聖人，但見事多矣。何不以鋸中截而入。遂依而截之。出《笑林》

*齊人學瑟

齊人就趙人學瑟，因之先調，膠柱而歸，三年不成一曲。齊人怪之，有從趙來者，問其意，方知向人之愚。出《笑林》

*市馬

洛中有大寮。世籍膏粱。不分牝牡。偶市一馬，都莫知其妍媸。為駔儈所所字原空闕。據黃本補。欺曰。此馬不唯馴良。齒及二十餘歲。合直兩馬之資。況行不動塵，可謂馴良之甚也。遂多金以市之。儈既倍獲利。臨去又曰。此馬兼有榲桲牙出也。於是大喜。詰旦乘出。如鵞鴨之行。及至家。矜衒曰。此馬不唯馴熟，兼饒得果子牙兩所。復召儈，別贈二十。出《玉堂閒話》

*昭應書生

唐有德音，搜訪懷才抱器不求聞達者。有人於昭應，逢一書人，奔馳入京。問求何事。答曰。將應不求聞達科。出《因話錄》

