*交讓

《大魏諸州記》曰：益州汶山郡平康縣界，東北接牂牱，有都安縣，有交讓樹，兩兩相對，歲更互枯互生，不俱盛。

左思《蜀都賦》曰：交讓所植。

*建木

《山海經》曰：有木若牛，引之有皮，若纓、黃蛇。其實如欒，其木若蓲，名曰建木。在弱水上。青葉紫莖，玄華赤實，百仞無枝。上有欘，陟玉切。下有九衢。黃帝所為。欘，曲也。為，治護之也。

《淮南子》曰：建木在廣都。眾帝所自上下，日中無影，呼而無響，蓋天擲晷。廣都，方都南山也。

*若木

《山海經》曰：灰野之山，有樹青葉，名曰若木。郭璞癥曰：生昆侖西隅，其華光赤照下地也。

《楚辭》曰：羲和之未陽，若華何光？羲和，日御也。言日未陽升之時，若木能有赤明之光華。又曰：折若木以拂日。

*姑繇

《穆天子傳》曰：天子釣于河，以觀姑繇之木。

*丹木

《山海經》曰：崦嵫山有丹木，葉如㯏，其實大如瓜，赤附而黑理，食之已癉痹，可以御火。又曰：密山上多丹木，圓葉而赤莖，黃華，實如飴，食之不饑。玉膏灌丹木，丹木五歲，五色乃清，言光明也。五味乃馨。

*蓂靈

《列子》曰：荊之南有蓂靈者，以五百歲為春，以八千歲為秋。

*椿

《左傳·襄公十八年》曰：諸侯伐齊，孟莊子斬雍門之椿或作木茍，為公琴。

《莊子》曰：上古有大椿，以八千歲為春秋。

曹毗《魏都賦》曰：檉柏振露，綠椿停霜。

*迷㯏

《山海經》曰：招搖之山有木焉，其狀如㯏而黑理，其花四照，其名迷㯏，佩之不迷。

*帝休

《山海經》曰：少室之山有木，名帝休。其葉狀大如楊而五衢，黃華黑實，服之不怒。

*雒常

《山海經》曰：肅慎之國有樹，名雒常。聖人代立，於此取衣。郭璞癥曰：其俗尾骭，聖帝代立，則此木皮可衣也。

*返魂

《世贄記》曰：聚窟洲，在西海中申未地上，有大樹，與楓木相似，而華葉香聞數百里。名為返魂樹。叩其樹，樹亦能自聲，聲如牛吼，聞之者皆心振神駭。伐其根心，於玉釜中煮取汁，微火熟煎之，令為丸，名曰驚精香，或名震靈丸，或名反生香，或名人鳥精，或名卻死香。斯靈物也，香氣聞數百里。死尸在地，聞氣仍活。

*如何

《神異經》曰：南方荒中，如何之樹，三百歲作華，九百歲作實。有核，形如棗子，長五尺。金刀割之則飴，非則辛。食之得地仙。

顧凱之《啟蒙記》曰：如何隨刀而改味。

*仙樹

《西河舊事》曰：連山有仙樹，人行山中，饑渴者輒得之可飽。不得持去，平居時亦不得見。

*棆

音倫

《爾雅》曰：棆，無疵也。郭璞癥曰：木使屬，似豫章也。

*機

《山海經》曰：單狐之山，其木多機。郭璞癥曰：音饑也。

*木鹿

《荊州土地記》曰：武陵城內社中木鹿樹，及南岸二木鹿樹，光武所種。

*椴

《說文》曰：椴木可作伏機。

*椋

音良

《爾雅》曰：椋，即來。椋有髓，熊折而乳之。又曰：今椋材中車車網。

*橝

音覃

《廣志》曰：橝樹，葉似蘇。

*系彌

《毛詩·疏義》曰：系迷，一名契，似檀。

《廣志》曰：系迷樹，子赤如糯粟，可食。

*枕梁

《異物志》曰：有木洪直，厥名枕梁。

*乙木

徐衷《南方記》曰：乙樹葉，搗之和繻，葉汁煮之，再沸，味辛，曝乾，可投魚羹中。

*求郍衛

《羅浮山記》曰：求郍衛，外國樹，英華紅粉，至可愛玩。

*男青

《羅浮山記》曰：男青，條蕊之屬，莫不朱色。尤易植立，折插土中，因便開榮。

*尋木

《山海經》曰：尋木，長十里，生河邊。

*玉樹

《山海經》曰：開明北有丈玉樹，五彩。

《括地圖》曰：昆侖虛北有玉樹。

《世說》曰：謝安常謂子侄曰：「汝等何豫人事？」諸子莫言，玄答曰：「譬如芝蘭玉樹，欲生庭階耳。」

《唐書》曰：雲陽縣界，多漢離宮故地。有似槐而葉細，士人謂之玉樹。

楊雄《甘泉賦》云：玉樹青蔥後。左思以雄為假稱珍怪也。

*疏麻

《南越志》曰：疏麻，大二圍，高數丈。四時結實，無衰落。騷人所謂「折疏麻兮瑤華」。

*樠

音謾

《山海經》曰：樠樹生蜀中，七八月吐穗，成，有鹽梅粉，可以酢羹。

*榔玕

《山海經》曰：昆侖山有瑯玕樹。

*盧頭

《南越志》曰：南海江岸間有盧頭木，葉如甘蔗，織以為帆。以其疏暢懷風，故帆不勢布。

*櫰

《山海經》曰：中曲山有櫰音瑰。木，如棠而圓葉，赤實，如木瓜，食之多力。

*桫棠

《山海經》曰：桫棠木，出昆侖山，黃色，赤實，味如李，食之使人不溺。

*者卑

《山海經》曰：前山，其木多者卑。似柞，子可食。冬夏恒青。作柱難腐。

*帝屋

《山海經》曰：講式，有木名帝屋，葉如椒，反陽，反陽，刺不勾也。赤實，可以御凶。

*六駁

陸機《毛詩疏義》曰：駁馬、梓榆也。其樹皮青白駁犖，遙視似馬，故謂之駁馬。下章云：「山有苞棣，隰有樹檖。」皆山隰木相配，不宜謂獸。

崔豹《古今注》曰：六駁。山中有木，葉似豫章，皮多癬駁，名六駁木。

*漆

《淮南子》曰：虻散積血，斫木愈齲，驅主切。此類之推者也。推，行。膏之殺鱉，鵲矢中猬中亦殺也。爛灰生蠅，爛腐。漆見蟹而不乾。又曰：染者先青而後黑則可，先黑而後青則不可。工人下漆而上丹則可，下丹而上漆則不可。萬事由此也，所先後上下，不可不審也。

崔豹《古今注》曰：漆樹，以剛斧其皮開，以竹管承之，汁滴則成也。

*槲

《齊書》曰：樂預為永世令，人懷其德。卒官時，有一媼，年可六七十，擔槲蔌葉，造市貨之，聞預卒，大泣，棄溪中，曰：「失樂令，我輩孤獨老姥故應就死爾！」市人皆泣。其惠化如此。

《三國典略》曰：齊斛律光之入寇也，周將韋孝寬忌之。孝寬參軍曲巖，頗知卜筮，謂孝寬曰：「來年東朝必大相殺。」孝寬因令巖作謠言曰：「百升飛上天，明月耀長安。」又曰：「高山不推自崩，槲樹不扶自豎。」乃間諜遺其文於鄴中，齊人用是而殺斛律光。明月，光字也。

《隋書》曰：倭國，草木冬青，土地膏腴，水多陸少。以小環掛鸕鶿項，令入水捕魚，得百餘頭。俗無盤俎，藉以槲葉，食用手餔之。性質直，有雅風。

《唐書》曰：萬歲登封玄年春，封嵩山，御朝覲壇，受朝賀登封。壇南有槲樹，大赦日，於其杪置金雞，改名為金雞樹。

*樺

《隋書》曰：缽室韋衣胡，布山而住，人眾多，比室韋，不知為幾純落。用樺皮蓋屋。

杜寶《大業拾遺錄》曰：二年，汾州起汾陽宮。宮南外平林，率是大樺木，高百餘尺。從行文武，皆剝取皮，復庵舍。

*柟

陸機《毛詩疏義》曰：梅柟，其樹及葉似豫章。葉大如牛耳，一頭尖。其華赤黃，子不可食。柟木理細於豫章，無子。赤者材堅，白者脆。荊州人曰：「梅多江南。」及魏興、新城、上庸、蜀，皆多樟、柟。

《三國典略》曰：初，陳文帝以湘州出杉、柟，使營造大艦金翅等二百許艘，并諸水戰之具。

*石南

《魏王花木志》曰：《南方記》石南樹，野生，二月花，仍獵菖實。實如燕子，八月熟。民彩之，取核，乾，取皮，作魚羹，和之尤美。出九真。

任昉《述異記》曰：曲阜古城有顏回墓，墓上石楠二株，可三四十圍。土人云：顏回手植之木。

*婆那娑

《隋書》曰：真獵國土俗，與日南九真相類。異者，有婆那娑樹，伍簍，葉似冬瓜。庵羅樹，花葉似棗，實似李。毗野樹，花似木瓜，葉似杏，實似楮。婆田羅樹，花葉實并似棗，而小異。歌畢他樹，花似李，葉似榆而厚大，實似李，其大如升。自余多同九真。

*枹

音包

《嶺表錄異》曰：枹木，產江溪中。葉細如檜，身堅類柏。惟根軟，不勝刀鋸。今潮循人多用其根，刳而為履。當木濕時，刻削易如割瓜；木乾之後，柔，刀不可理也。或油畫，或漆，其輕如通草。暑月著之，隔卑濕地氣。力如杉木。今廣州賓從諸郡牧守，初到任，皆有油畫枹木履也。

*牧婆羅

《南夷志》曰：南詔多牧婆羅樹。子破，其殼中白如柳絮，紉為絲，織為方幅，裁之為籠段，男子婦人皆服之。驃國彌臣諾，亦皆被婆羅籠段。

*青田

崔豹《古今注》曰：烏孫國有青田核，莫測其樹之形。實中國者，得其核，取皆菡水則成酒，其味淳美。核大如五六衫瀛，空之以盛水，俄而成酒味。劉璋時，得兩核，集賓客設之，常供二十人飲之。一核所盛，方盡一核，所盛者得中飲盡，隨便注水，隨成即飲，不可久置，久置則苦不堪飲。名曰青田壺，亦曰青田酒。

*都念

杜寶《大業拾遺錄》曰：十二年四月，南海郡送都念子樹一百株，敕付西苑十六院內種此樹。高一丈許，葉如白楊，枝柯長細，花心金色，花葉正赤，似蜀葵而大，其子小於柿子，甘酸至美，蜜漬為棕益佳。

《嶺表錄異》曰：倒捻子，巢叢不大，葉如苦李，花似蜀葵，小而深紫，南中婦女得以染色，有子如軟柿，頭上有四葉，如柿蒂。食者必捻其蒂，故謂之倒捻子，或呼為都念子，蓋語訛也。其子外紫，肉赤，無核。食之甜軟，其甚暖腹藏，兼益肌肉。

*娑羅

《魏王花木志》曰：娑羅樹，緗葉，子似椒，味如羅勒。嶺北人呼為大娑羅。

盛弘之《荊州記》曰：巴陵縣僧寺床下忽生一木，不旬日，勢陵軒棟。道人移居避之，木即長遲，但極晚香。有西域僧，見之，曰：「娑羅樹也。」彼僧所憩之蔭，常著花。至玄嘉十一年，忽生一花，狀如芙蓉。

*兒樹

《唐書》曰：波斯於西海中，見一方石上，有樹幹赤、葉青。樹上忽生小兒，長六七寸，見人皆笑，動其手腳，頭著樹枝。上使摘取一枝，小兒便死。今在大食王處。

*酒樹

《梁書》曰：南方頓遜國有酒樹，似安石榴。取花汁，著杯中數日成酒，美而醉人。《博物志》曰：酒出無遜國。

*都勾

劉欣期《交州記》曰：都勾樹，木中出屑如面，可啖。

《魏王花木志》曰：《交州記》曰：「都勾，似栟櫚。木中出屑如面，可取為餌。食如桄榔。」

*烏文

崔豹《古今注》曰：烏文木，出波斯國。每舶上剿憒，就中烏文爛然。中國亦有，出溫、括、婺等州。

*比閭

《汲冢周書·王會》曰：白洲比閭者，其華若羽。伐其木為以車，終行不敗。白州，東南蠻，與白貿燦也。死晷可居曰洲。洲中出此珍木。

*制木

崔豹《古今注》曰：制木，湖州最多有，子如栗，木有白皮。波斯國來者，皆去其皮，人多不別。

