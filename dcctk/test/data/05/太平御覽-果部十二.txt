*甘蕉

《晉宮閣名》曰：華林園，芭蕉二株。

《南夷志》曰：南詔，土無食器，以芭蕉葉藉之。

《廣志》曰：芭蕉菹，或曰甘蕉莖，如荷芋，重皮相裹，大如盂升。葉廣二尺，長一丈。子有角。子長六七寸，或三四寸。生為行列，兩兩共對，若相抱形。剝其上皮，色黃白，味似蒲萄，迢獰蘘飽人。其根大如芋魁，大一石，青色。其莖解散如絲，織以為葛，謂之蕉葛。雖脆而好，色黃白，不如葛色。出交趾建安。

《南州異物志》曰：甘蕉，草類，望之如樹。株大者一圍餘，葉長一丈，或七八尺，廣尺餘、二尺許。花大，如酒杯形，色如芙蓉，著莖末。百餘子，大名為房，根似芋塊，大者如車轂。實隨華，每華一闔，各有六子，先後相次。子不俱生，花不俱落。此焦有三種：一種子大如拇指，長而銳，有似羊角，名羊角蕉，味最甘好，一種子大如雞卵，有似牛乳，味微減羊角蕉；一種大如耦子，長六七寸，形正方，少甘味，最弱。其莖如芋，取以灰練之，可以紡績。

《異物志》曰：芭蕉，葉大如筵席，其莖如芋，取鑊煮之為絲，可紡績，女工以為絺绤，匠不趾葛也。其內心如蒜鵠頭生，大如合柈蚌。因為實房，一房有數十枚。其實皮赤如火，剖擲晷黑。剝其皮，食其肉，如蜜甚美。食之四五枚可飽，而餘滋味猶在齒牙間。一名甘蕉。

顧徽《廣州記》曰：甘蕉，與吳花實根葉不異，真是南土暖，不經霜凍，四時花葉展，其熟、其未熟時，亦苦澀也。

《南方草木狀》曰：蕉樹子，房相連累，甜美，亦可蜜藏。

《游名山志》曰：赤巖山水石之間，惟有甘蕉林，高者十丈。

卞敬宗《甘蕉贊》曰：扶疏似樹，質則非木。

*扶留

《吳錄·地理志》曰：始興有扶留藤，緣木而生，味辛，可以食檳榔。

《蜀記》曰：扶留木，根大如箸，視之似柳根。又有蛤，明迮賁，生死晷，取燒為灰，曰牡厲粉。先以檳榔著口中，又扶留長寸，古賁灰少許，同嚼之，除胸中惡氣。

《異物志》曰：古賁灰，牡厲灰也。與扶留、檳榔，三物合食而後善也。扶留藤，似木防已，扶留、檳榔，所生相去遠，為物甚異而相成，俗曰：「檳榔、扶留，可以忘憂。」

《交州記》曰：扶留有三種：一名獲扶留，其根香美；一名南扶留，葉青味辛；一名扶留藤，味亦辛。

《廣志》曰：扶留藤，緣樹生，其花實即蒟也，可為醬。

左思《吳都賦》曰：石帆水松，東風扶留。

*芋

《說文》曰：齊人謂芋為莒。

《孝經援神契》曰：仲冬，昴星中，收莒芋。宋均注曰：莒亦芋。

《廣雅》曰：藉如，水芋也，亦曰烏芋。

《漢書》曰：汝南郡有鴻隙大陂，翟方進為丞相，秦破之。郡中追怨，童謠曰：「壞陂誰？翟子威。飯我豆食羹芋魁。」

《漢書》曰：秦破趙，遷卓氏，曰：「吾聞岷山之沃野下有蹲鴟，至死不饑。乃求遠遷，致之臨邛，至僮百人。

崔鴻《十六國春秋·蜀錄》曰：李雄克成都，眾甚饑餒，乃將民就穀于郪，掘野芋而食之。

《南史·孝義傳》曰：鮮于文宗，漁陽人，年七歲喪父。父以種芋時亡，至明年芋時，對芋嗚咽，如此終身。

《氾勝之書》曰：區種芋法：區收三石。

《汝南先賢傳》曰：袁安，字召公，除陰平長。時年饑荒，貿蒼菜食租入不畢，安聽使輸芋，曰：「百姓饑困，長何得食穀？」先自引芋，吏皆從之。

《汝南先賢傳》曰：薛包歸先人蒙側種稻芋，稻以祭祠，芋以充饑。耽道說禮，玄虛無為。

《列仙傳》曰：酒客為梁丞，使民益種芋，三年當大餓，卒如其言，梁民不死。

《風土記》曰：博土芋，蔓生，根如雞鴨卵。

《華陽國志》曰：何隨，字季業，蜀郫人。母亡歸送，吏饑，輒取道側民芋，隨以帛系其處，使足所取直。民相語曰：「聞何安漢清，民取糧，令為之償。」

《博物志》曰：野芋，食之煞人。家芋，種之三年不收，后旅生，亦不可食。

《廣志》曰：凡十四芋：有君芋，大如魁；有車轂芋，有旁巨芋，有邊芋。此四芋，魁大如瓶，少子，葉如傘蓋，緗色，紫莖，長丈餘，易熟，長味，芋之最善者也，莖可作羹臛。有蔓芋，緣支生，大者二三升。有雞子芋，色黃。有百果芋，畝收百斛。有卑芋，七月熟。有九面芋，大不美。有蒙控芋，有青芋，有曹芋，子皆不可食，莖可為菹。又有百子芋，出葉榆縣。有魁芋，無旁子，生永昌。

《本草經》曰：芋，土芝，八月彩。

左思《蜀都賦》曰：瓜疇芋區。

*菱

《爾雅》曰：菱，蕨𣟸。郭璞癥曰：今死晷芰也。

《尚書大傳》曰：鉅野菱。鉅野，大野也，魯藪，今蜀山陽也。

《周書》曰：冬食菱藕。

《周禮·天官下》籩人職曰：加籩之實，菱。

《國語》曰：屈到嗜芰，有疾，召其宗老而屬之，屈到，楚卿；宗老，家臣，曰：「祭我必以芰！」及祥，宗老將薦芰，屈建命去之，建，屈到之子子木，曰：「夫子不以私欲干國之典也。」

《漢書·循吏傳》曰：龔遂為渤海太守，勸民秋冬益畜果實菱芡。

謝承《後漢書》曰：袁閎父賀為彭城相，亡，閎到郡迎喪，饑食菱芡，渴飲行潦。

《梁書》曰：魚弘為湘東王鎮西司馬，述職西上，道中乏食，緣路彩菱，作菱飯，給所部。弘度之所，后人覓一菱不得。又於窮洲之上，捕得獼猴數百，為脯，以供酒食。

《淮南子》曰：楚靈王作章華之臺，棄疾承民之怨而立公子比，百姓避而去之，乃食菱飲水，枕塊而死。

《呂氏春秋》曰：厲叔事莒閔公，自以為不知，而去居于海上，夏日則食菱芡，冬日則餐橡栗。

杜恕《篤論》曰：夫萍之浮，與菱之浮相似也，菱植根，萍隨波。是以堯、舜嘆巧言之亂德，仲尼惡紫之奪朱。

《風俗通》曰：殿堂像東井形，刻作荷菱水物，所以厭火也。

《羅浮山記》曰：綏寧縣玄龜淵中出菱，甚為甘旨。

《廣志》曰：鉅野閣菱，大於常菱。淮漢以南，凶年以芰為蔬。

范汪《祠祭》曰：孟秋之祭菱芡。

《楚辭》曰：制芰荷以為衣兮，集芙蓉以為裳。

左思《蜀都賦》曰：其沃瀛則有綠菱紅蓮。

潘岳《西征賦》曰：鳧躍鴻漸，唼喋菱芡。

郭璞《江賦》曰：忽忘夕而宵歸，詠彩菱以叩舷。

曹植《九愁》曰：彩菱華而結辭。

孫楚《論屈建文》曰：加籩之品，菱芰存焉。楚多陂塘，菱芰所生。父自嗜之而抑案。宰祝既毀就養無方之禮，又失奉死如生之義，奪乎素欲，建何忍焉！

*芡

《周禮·天官下』噸人》職曰：加籩之實，芡。

《漢書》曰：龔遂為渤海太守，勸民冬益畜果實菱芡。

《淮南子》曰：貍頭愈鼠，雞頭已瘺。音漏。鼠嚙人創，貍愈之。瘺，頸腫疾。雞頭，死晷草，幽州謂之雁頭，亦愈瘺。

崔豹《古今注》曰：芡，雞頭也，一名雁頭，一名芰。葉似荷而大，葉上蹙衄如沸。實有芒刺，其里如珠，可以療饑止渴。

《方言》曰：䓈，芡，雞頭也。北燕謂之䓈，青徐淮泗之間謂之芡。

《說文》曰：芡，雞頭也。

《廣雅》曰：南楚江湖之間謂之雞頭，或謂之雁頭。

《本草經》曰：雞頭，一名雁實，生雷澤。

劉騊駼《玄根賦》曰：芳林臻臻，朱竹離離。菱芡吐榮，若攄錦而布繡。

*蓮

《爾雅》曰：荷，芙蕖，其實蓮，蓮謂房也，其中的蓮中子也，的中薏。中心苦者也。

《毛詩曰·陳·宛丘·澤陂》曰：彼澤之陂，有蒲與蓮。有美一人，碩大且卷。

《史記》曰：龜千歲，游於蓮葉之上焉。

《吳時外國志》曰：大秦國有蓮藕雜果。

《宋起居注》曰：玄嘉十八年，有司奏：揚州刺史王浚解稱，州治后池有兩蓮駢生，雙房分體。又十六年，華林丞伍泳刺：雙蓮同幹，秀出華池。又曰：泰始二年八月，嘉蓮雙葩并實，合跗同莖，生豫州鱧湖。又六年，雙蓮一蒂，生東宮玄圃池。

《三國典略》曰：齊王還鄴，高麗、新羅并遣使朝貢。先是，徐州蓮一莖兩蒂，占云：「異木連枝，遠人入欸。」斯其應也。

《北齊書》曰：后主武平中，特進侍中崔季舒宅中池內，蓮莖皆作胡人面，仍著鮮卑帽，俄而季舒見煞。

《三國典略》曰：周平齊，齊幼主、胡太后等并歸於長安。初，武成殂后有謠云：「千錢買果園，中有芙蓉樹。破券不分明，蓮子隨他去。」調甚悲苦，至是應焉。又曰：高緯所幸馮淑妃，名小憐也。

《後唐書》曰：監軍張承業，本朝舊人，權貴任事，人士脅肩低首候之，惟馬郁以猾稽侮狎。每賓僚宴集，承業出異方珍果陳列于前，客無敢先常者，當郁前者，食必盡。承業私戒主膳者曰：「他日馬監至，惟以乾蓮子置前而已！」郁至，窺之，知其不可啖。異日，靴中置鐵錘，出以擊之。承業大笑，曰：「為公易饌，勿敗予案！」

夏侯孝若《芙蓉賦》曰：綠房翠葉，紫飾紅敷。黃螺圓出，垂甤散須。纓以金牙，點以素珠。

孫楚《蓮華賦》曰：攢聚星列，纖離相扶。皎若玄黎投幽夜，粲若鄧林飛鹓雛。

《樂府歌》曰：江南可彩蓮，蓮葉何田田！

*藕

《爾雅》曰：荷，芙蕖，其根藕。

《吳時外國志》曰：大秦國有蓮藕雜果。

《齊書》曰：永明中，巴東王子響殺行事劉夤等。武帝聞之，謂群臣曰：「子響遂反。」戴僧靜大言曰：「諸王應自反，豈惟巴東！」武帝問其故，咎曰：天王無罪，而一時被囚！一挺藕，一杯漿，皆諮簽師；簽師不在，則竟日忍渴。「

《唐史》曰：蘇州進藕，其最上者名傷藕。或云荷名，或云葉甘為蟲所傷，或云故傷其葉，以長其根。近多重臺荷蓋，蓮實中又生花，亦甚異也。

司馬相如《子虛賦》曰：咀嚼菱藕。

夏侯湛《芙蓉賦》曰：咀菱藕於玄泉。

謝朓詩曰：秋藕折輕絲。

