*竹下

桂竹

《山海經》曰：云山有桂竹，甚毒，傷人必死。郭璞注曰：始興小桂縣出桂竹也。

箭竹

《爾雅》曰：東南之美者，有會稽擲犟箭焉。

《禮記》曰：禮之於人也，如竹箭之有蟛蘙。

《說文》曰：箭，矢竹也。

戴凱之《竹譜》曰：箭竹，高者一丈，節間三尺，堅勁，中為矢。

桃枝竹

《爾雅》曰：桃枝，四寸有節。今桃枝節間相去多四寸。

《竹譜》曰：桃枝竹，皮滑而黃，可以為席。

《山海經》曰：嶓冢之山，囂死戤上，多桃枝竹。

裴氏《廣州記》曰：有桃竹。

《魏志》曰：倭國有桃枝竹。

篁竹

《竹譜》曰：篁竹，似滾獰蘘概節。

筋竹

《竹譜》曰：筋竹，長二丈許，圍數寸，至堅利。出日南九真。南方以為矛。其筍未成竹時，堪為弩弦。見徐衷《南中奏》。劉淵林云：「夷人以史篻音瓢。竹為矛。」即是筋竹，一物而二名者也。

《永嘉郡記》曰：陽興去安固江口六十五里，有仙石山。頂上有平石，辟方十餘丈，名為仙壇。壇陬有一筋竹，凡有風來，動音自成宮商。

周景式《廬山記》曰：康皇溪，道士種松及筋竹竿。

竺法真《登羅山疏》曰：嶺南道無筋竹，惟羅山有之，其大尺圍，細者色如黃金，堅貞疏節。

《異苑》曰：東陽留道，先玄嘉四年，筋竹林忽生連理。野人無知，謂為禍祟，斫殺之。

鉤端竹

《山海經》曰：嶓冢之山，囂死瓴當，多鉤端竹。

筇竹

《漢書》曰：張騫之大夏，見筇竹杖，問之，云：「賈人市之身毒國。」

《山海經》曰：龜山多狹竹。郭璞注曰：即筇竹。

《竹譜》曰：筇竹，高節實中，狀若人剡，俗謂之扶老竹。《廣志》云：「出南廣邛都縣。」

《羅浮山記》曰：邛竹，本出邛山，張騫西至大夏所見也。而此山左右時有之，鄉老以為杖。

種龍竹

《廣志》曰：種龍竹，任作笛。

《呂氏春秋》曰：昔黃帝命伶倫為律。伶倫自大夏之西，乃之沅渝之陰，取竹于嶰谷，斷兩節，間長三寸九分，而吹之，以為黃鍾之宮，律植稻也。

云母竹

《廣志》曰：云母竹，大竹也。

樆竹

《廣志》曰：樆竹，細而多刺。

鬴竹

《廣志》曰：𥯨竹，任作笛。

《嶺表錄異》曰：𥯨篣竹，皮薄而空多，大者徑不逾二寸。皮上有粗澀文，可為錯子錯甲，利勝於鐵。若鈍，以漿水洗之，還復快利。《廣州記》云：石麻擲犟，勁而利，削為刀，割像皮如切竽。

狗竹

《竹譜》曰：狗竹，節間有毛，晨≠海。

篃竹

《竹譜》曰：篃竹，江間謂之箭竿。一尺數節，葉大如扇，可以衣篷。江漢之間謂之𥳆音蒯。竹。

由梧竹

《南方草木狀》曰：由梧竹，吏民家種之，長三四丈，圍一尺八九寸，作屋柱，出交趾。

《林邑記》曰：由梧，堪為屋梁柱。

左思《吳都賦》曰：由梧有篁。

*班皮竹

《博物志》曰：洞庭虞帝之二女，啼，以涕揮竹，竹盡班。今下俊有班皮竹。

筼筜音蕓當

顧徽《廣州記》曰：箄竹，一名筼筜，節長一丈。

《吳錄》曰：始興曲江縣有筼筜竹，圍尺五寸，節相去六七尺。夷人以為布葛。

《異苑》曰：建安有筼筜竹，節中有人，長尺許，頭足皆具。

《竹譜》曰：筼筜竹，大者中作甑。

苦竹

《永嘉郡記》曰：樂成縣民張廌者，隱居頤志，不應辟命。家有苦竹數十頃，在竹中為屋，恒居其中。王右軍聞而造之，廌逃避竹中，不與相見。一郡號為高士。

射筒竹

《竹譜》曰：射筒竹，薄肌而長，中著箭，因以為名。

沙麻竹

《南越志》曰：沙麻竹，人削以為弓。弓似弩，淮南所謂溪子弩也。或曰收麻竹，或曰粗麻竹。

《嶺表錄異》曰：沙摩竹，廣桂皆植。大如茶碗，竹厚而空小，一人止擎一莖，堪為茅屋之椽梁也。其種者，即釤其竿，每截二尺許，釘入土，不逾月而生根葉，明年長芽，筍不三載而為林，蓋土地所宜也。南人醃以鹽為筍笴。

石麻竹

裴淵《廣州記》曰：石麻竹，勁利，削為刀，切像皮如截芋。

苞竹

顧微《廣州記》曰：平鄉縣有苞竹，堪作布。

《吳都賦》曰：苞筍抽節，往往縈結。

雞頸竹

《竹譜》曰：雞頸竹，篁之類。纖細，大者不過如指。疏葉黃皮，強脆無所堪施。筍美，青班色綠。江東山崗所饒也。

*蘆𥯨竹

《竹譜》曰：此竹當是蘆，出揚州東垂諸郡，浙江以東。可以為篪。

䈄竹

《竹譜》曰：䈄墮竹，大如腳指。蟲食其筍皮，類繡，甚可愛。

莽竹

《爾雅》曰：莽，數節。節間促也。

粦刂竹

《爾雅》曰：粦刂音吝，堅中。竹類，其中實也。

簢竹

《爾雅》曰：簢音閔，筡音徒。中。其中空也。

仲竹

《爾雅》曰：仲，無笐。亦竹類，未詳。音航。

𥲑竹

《禮斗威儀》曰：君乘水而王，其政太平，𥲑紫脫為常生。

《王子年拾遺記》曰：岑華山，在西海之西。有𥲑竹，為簫管，吹之。若群鳳之鳴。

漢竹

《廣志》曰：永昌有漢竹，圍三尺餘。

利竹

《廣志》曰：西南出利竹。

林于竹

《竹譜》曰：林于竹，葉薄而廣。

晉竹

《吳越春秋》曰：吳王聞越王盡心自守，賜之以書，增之以封。越王乃使大夫赍葛布十萬、狐皮五雙、晉竹十庚，以答封禮。

沛竹

東方朔《神異經》曰：南方荒中有沛竹，其長百丈，圍二丈五六尺，厚八九寸。可以為舡。其子美，食之，可以已瘡癘。茂先曰：子，筍也。

棘竹

《竹譜》曰：棘竹，生交州諸郡。叢生，初有數十莖，大者二尺圍，肉至厚，幾於實中。夷人破以為弓。枝節皆有刺，彼人種以為城，卒不可攻，萬震《異物志》所謂「種為藩落，阻過曾墉」者也。或卒倒根出，大如十石物，從橫相承，狀如繰車。一名笆竹，見《三倉》。筍味落人鬢發。

沉懷遠《南越志》曰：宋昌縣有棘竹，長十尋，大如甕。其間短者，輒六七丈也。為竹叢薄，葉下有鉤刺，或有條末如芒針。

《南州異物志》曰：棘竹，節有棘刺。

《嶺表錄異》曰：南土有刺竹，即枝上有刺，南人呼刺為刺勒。自根橫生，枝條展轉如織。雖野火焚燒，只燎細枝嫩葉。春叢生，轉復牢密。邕州舊以刺竹為墻，蠻蜒來侵，竟不能入。

䈏竹

《竹譜》曰：䈏與由衙，厥體俱洪，圍或累尺，䈏實衙空。南越之居，梁柱是供。

《異物志》曰：有竹曰䈏，其大數圍，節間相去局促，中實滿，堅強。以為屋榱，斷截便以為棟梁。不復加斤斧也。

弓竹

《竹譜》曰：弓竹，出東垂諸山。

簜竹

《尚書·禹貢》曰：筿、簜既敷。

《爾雅》曰：簜，竹。竹別名也。《儀禮》曰：簜竹在建鼓之間。謂簫管之屬。

筍附

《爾雅》曰：筍，竹萌。初生者。

《毛詩·韓奕》曰：其蔌維何？維筍及蒲。筍，竹萌也。

《周禮·天官·醢人》曰：加豆之實，箈菹、筍菹。箈，箭萌也；筍，竹萌也。

《東觀漢記》曰：馬岳炅荔浦，見冬筍，名苞筍。上言：「《禹貢》『厥苞橘柚』，疑謂是也。」其味美於春夏筍。

《續晉安帝紀》曰：豫州刺史司馬尚之，為桓玄將馮該所攻，倉儲稍竭，或曰：「戰士多饑，悉未付食。」是時，蘆筍時也，尚擲旮筍曰：「且啖此，足解三日。」將士離心，遂敗。

《呂氏春秋》曰：味之美者，越駱之箘。高誘曰：筍也。

《華陽國志》曰：何隨，字季業。有竹園，人盜其筍者，隨行見之，恐驚，乃挈履而歸。

《荊州圖》曰：筑陽薤山上有孤竹，三年而生一蜀。筍成，代謝常一。

《襯搡先賢傳》曰：孟宗，字恭武，至孝。母好食竹筍，宗入林中哀號，方冬，筍為之出，因以供養。時人皆以為孝感所致。

《南史》曰：沉道虔，有人拔其屋后筍，令人止之，曰：「隙菟筍欲令成林，更有佳者相與。」乃令人買大筍送與，盜者慚，不取，道虔使置其門內而還。

《筍譜》曰：筍者，竹之白蒻也，竹之丑節種。凡草木有白蒻嫩而堪食者，皆曰白蒻也。厥性弱於木而強於草，實草木中別類也。

陸龜蒙《筍賦》曰：洪纖靡定，方圓不均。南方有方竹。

