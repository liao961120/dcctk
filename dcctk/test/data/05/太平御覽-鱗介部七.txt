*魚上

《星經》曰：天魚一星在尾后河中，星明，則河海出大魚。

《周易·姤卦》曰：包有魚，義不及賓也。

又《中櫞》曰：豚魚吉，信及豚魚也。

又《明像》曰：筌者，所以在魚，得魚而忘筌也。

《毛詩》曰：《潛》，季冬薦魚，春獻鮪也。冬，魚之性定。春，鮪新來，宜薦。

又《魚藻》曰：魚在在藻，有頒其首。毛云：頒，大首貌也。

《禮記·曲禮》曰：凡登宗廟，槁魚曰商祭，鮮魚曰脡祭。

《尚書·益稷》曰：暨鳥獸魚鱉咸若。注：微物咸順之。

《左傳·昭玄》曰：劉子曰：「善哉禹功，明德遠矣！微禹，吾其魚乎？」

又《昭玄》曰：魚鹽蜃蛤，弗加於海。

《春秋運斗樞》曰：四方煩擾，小民失恩，虎銜魚。

《爾雅》曰：魚有力者徽魚。強大多力者。音暉。魚枕謂之丁，枕在魚頭骨中，形似篆書丁字，可作印。魚腸謂之乙，魚尾謂植蝶。此皆似篆書字，因以名焉。《禮記》曰：魚去乙。然則魚之骨體，盡似丙丁之屬，因形名之。

《史記·周本紀》曰：武王渡河，中流，白魚躍入舡中，武王俯取以燎之。

《漢書》曰：陳勝、吳廣為屯長，領兵戍漁陽，舉大計，威兵士。以丹書帛曰：「陳勝王」，置所罾入魚腹中，兵買魚見書。

《東觀漢記》曰：世祖率鄧禹等擊王郎橫野將軍劉奉，大破之。上過禹營，禹進炙魚，上餐啖，勞勉士吏，威嚴甚厲。眾皆竊言：「劉公真天人也！」

謝承《後漢書》曰：會稽陳囂，少時於郭外瞬顛捕魚，人有盜取之者，囂見，避之草中，追以魚遺之，盜慚不受。自是無復盜其魚。

《後漢書》曰：羊續為南陽太守，府丞常獻其生魚，續受而懸於庭。丞後又進之，續乃出所懸者，以杜其意。

《魏志》曰：黃初六年，帝東征吳，文德郭后留譙。時后從兄弟欲遏水取魚，后曰：「今奉車所不足，豈此魚乎？」

《吳志》曰：孫權時，謠云：「寧飲建鄴水，不食武昌魚。寧還建鄴死，不止武昌居。」

《晉書》曰：王延性仁孝。繼母捶氏常盛冬思生魚，敕延求而不獲，杖之流血。延尋汾叩陵而哭，忽有一魚長五尺躍出水上，延取之以進母。卜氏食之，積日不盡，於是心悟，撫延如己生。又曰：五部單于左賢王劉豹妻呼延氏，魏嘉平祈子於龍門。俄而有一大魚，頂有二角，軒鰭躍鱗，而至祭所，久之而去。巫覡皆異之，曰：「桿嘉祥也。」其夜，夢旦所見魚變為人，左手把一物，大如半雞子，光景非常，授呼延曰：「桿是日精，服之生貴子。」寤而告豹，豹曰：「吉徵也。」衷是十三月而生玄海。又曰：錢塘杜子恭有秘術。常就人借瓜刀，其主求之，拐椿：「當即相還耳。」既而刀主至嘉興，有魚躍入舡中，破魚得瓜刀。又曰：吳隱之為廣州刺史。帳下人進魚，每剔去骨存肉。隱之覺其用意，罰而黜焉。

《宋書》曰：王弘之性好釣。上虞江有一處名三石頭，弘之常垂綸於此。經過者不識之，或問：「魚時悅魚，賣不？」弘之曰：「亦不得，得亦不賣。」日夕載魚入上虞郭，經親故，各以一兩頭置門而去。

沉約《宋書》曰：明帝太始二年，幸華林園天淵池，白魚躍入御舟。

《齊書》曰：中興玄年，義師下。未至竟陵三十里，魚長三尺躍入御舡中。

《梁書》曰：張昭，字德明，幼有孝性。父漠常患消渴，嗜鮮魚。昭乃身自結網捕魚，以供朝夕。又曰：王固常聘魏，因晏饗昆明池。魏人以南人嗜魚，大設罟網。固以佛法咒之，遂一鱗不獲。

崔鴻《十六國春秋·前涼錄》曰：金城太守胡勖叛，張軌遣都護宗毅、治中令狐瀏討之。濟河中流，白魚入舡。瀏曰：「魚鱗物，虜必解甲歸我矣。」勖請降，軌宥之。

《後魏書》曰：高祖幸清徽堂，因之流化池。高祖曰：「桿池中亦有佳魚。」任城王澄曰：「桿所謂『魚在在藻，有頒其首』。」高祖曰：「且取『王在靈沼，於牣魚躍』」。

《北史》曰：陸政性至孝。其母吳人，好食魚。北土魚少，政求之，常苦難得。后宅忽有泉出而魚，遂得以供膳。時人因謂其泉為孝泉。

《隋書》曰：虞孝仁性奢華。常以駱駝負函，盛水養魚而自給。又曰：大業中，納言楊達言：於遼水造御舟，有白魚躍入舟內。又曰：乞伏惠為潭、滾獰啯州總管。其俗輕剽，惠躬行樸素以矯之，風化大洽。曾見人以簺音賽捕魚者，出絹買而放之。

《唐書》曰：真臘國地饒瘴癘毒蠚音適，海中大魚半出，望之如山。又曰：太宗幸蒲州，刺史趙玄楷課父老服黃紗單衣迎謁路左；又潛飼羊百餘口，魚數百頭，將饋貴戚。太宗知而數之。又曰：太宗觀漁於西宮，見魚躍焉。問其故，漁者曰：「桿當乳也。」於是中網而止。又曰：開玄二十一年，衢州獲魚有銘，獻之。侍中裴光庭等奏曰：「魚龍為圖，河洛所出。比之盛明，彼何足云？」又曰：吐蕃國，在吐谷渾西界，其春夏軍糧資海魚以給之。

《國語》曰：周文太子發耆鮑魚，太公為其傅，曰：「鮑魚不登俎豆，豈有非禮而可養太子？」

《老子》曰：魚不可脫於淵，國之利器不可以示人。

《文子》曰：川廣者魚大，山高者獸修。故魚不可以無餌釣，獸不可以空器召。又曰：因所貴而貴之，物無不貴；因所賤而賤之，物無不賤。故不放魚於木，沉鳥於淵。

《鄧析書》曰：夫水濁則無掉尾之魚，政苛則無逸樂之士。

《列子》曰：八纮之北有冥海，魚廣千里，其長稱焉。

《孟子》曰：有饋生魚於子產，子產使校人畜之池，反命曰：「始舍之圉圉焉，少則洋洋焉。」鐘產曰：「得其所哉！」校人曰：「孰謂子產智？吾既烹而食之矣。」又曰：故為淵毆魚者，獺也；為叢毆雀者，鹯也。

《魯獵縈》曰：古善漁者宿沙習子。使魚生於山，則雖十宿沙不得一魚焉。宿沙非暗於魚道者，彼山非魚之所生也。

《莊子》曰：泉涸，魚相與處於陸，相煦以濕，相濡以沫；不如相忘於江湖也。又曰：莊子與惠子游於濠梁之上。莊子曰：「鯈出游從容，是魚之樂也。」惠子曰：「子非魚，安知魚之樂？」織子曰：「子非我，安知我不知魚之樂也？」又曰：吞舟之魚，蕩而失水，則螻蟻能制之。故鳥飛不厭高，魚沉不厭深。又曰：朽爪化為魚，物植典也。又曰：任公子蹲會稽釣東海，期年，而大魚食之。公子得若魚，淅河以東，蒼梧以北，無不厭若魚者。又曰：井魚不可語海，夏蟲不可語冰。

《符子》曰：太公涓釣於隱溪，五十有六而未常得一魚。魯連子聞而觀焉，太公涓跽而屹柯，不餌而釣，仰詠俯吟，暮則釋竿。其膝所處之石皆若臼，其跗觸崖若路。魯連曰：「釣所本以在魚，無魚何釣？」太公曰：「不見康王父之釣耶？念蓬萊，釣巨海，摧岸投綸五百年矣，未常得一魚；方吾，猶一朝耳！」

《顧子》曰：昔宋人臨萬仞之淵，釣數寸之鱗。魚將食釣，不知膝之自進有頃，墮而死，利能誘也。

《韓子》曰：公儀休相魯而嗜魚，一邦皆爭買魚而獻之。公儀子不受，曰：「夫惟嗜魚，固不受也。」

《淮南子》曰：夫水濁則魚噞，政苛則民亂。又曰：火上尋，水下流。故鳥動而高，魚動而下。又曰：上求材，臣殘木；上求魚，臣乾谷。又曰：欲致魚者先通水，欲致鳥者先樹木。水積而魚聚，木茂而鳥集。又曰：林中不賣薪，湖上不鬻魚，有所余也。又曰：俎之先生魚，豆之先泰羹，此皆不快於耳目，不適於口腹，而先王貴之，先本后末也。又曰：使葉落者風搖之，使水濁者魚撓之。又曰：惠子從車百乘，以過孟諸，莊子見之而棄餘魚。疾惠子故也。又曰：月者，陰之宗，是以月毀則魚腦減。又曰：楚王亡其猿，而林木為之殘；猿捷躁，依木而處，故殘林以求之。宋君亡其珠，而池魚為之殫。殫，盡也。又曰：為魚德者，非挈而入淵；為猿賜者，非負而緣木。縱其所之而已。又曰：畜池魚者，必去猵音編。獺；養禽獸者，必去豺狼。又曰：臨河羨魚，不若歸家織網。羨，愿也。又曰：爭魚者濡，逐獸者趨，非樂之也。故至言去言，至為無為。又曰：故天之且風，草木未動而鳥已翔矣。鳥巢知風也。其且雨也，陰曀未集而魚已噞矣。魚潛知雨也。又曰：耀蟬者務在明其火，釣魚者務在芳其餌。明其火者，所以耀而致之也；芳其餌者，所以誘而利之也。又曰：季子治亶父三年，季子，子賤。而巫馬期衣短褐，易容貌，往觀化焉。易服而往，微以視之也。見夜漁者，釋之，巫馬期問焉，曰：「凡子所為魚者，欲得也。今得而釋之，何也？」漁者對曰：「季子不欲人取小魚也。所得者，小魚，是以釋之。」巫馬期歸以報孔子，曰：「季子之德至矣！」

《抱樸子》曰：取一把礜丸，內一活魚口，與尾叢者俱投沸膏中。猛火之上，其銜藥者浮戲，●灂不世。又曰：丹陽水有丹魚。先夏至十日夜伺之，魚先浮水側，赤光上照。取此魚血以途足，可以步行水上。

《金樓子》曰：專諸學炙魚，香聞數里。王僚索魚炙，專諸持一利剛刀，藏著魚腹中。

《晏子春秋》曰：景公射質堂上，唱善者一口。弦章入，公曰：「吾失晏子，未常聞吾不善。」章曰：「臣聞君好臣服、君嗜臣食。尺蠖食黃身黃，食蒼身蒼，君其食諂人言乎？」公曰：「善。」賜弦章魚五十乘。弦章歸，魚車塞途。章撫其仆曰：「曩之唱『善者』，皆欲此魚也。」固辭不受。

《戰國策》曰：靖郭君將城薛，齊人有請一言者。靖郭君見之，趨進曰：「海大魚。」因反走。君使更言之，曰：「海大魚，網不能止，釣不能牽。蕩而失水，則螻蟻得意。今齊，亦君之水也。」靖郭君乃止。又曰：魏王與龍陽君共舡而釣。龍陽君得十餘魚而涕下，曰：「臣之始得魚也，臣甚嘉之。后得大者，令臣且欲棄前所得者。今以臣之凶惡也，而得為王拂枕席。夫四海之內，其美人亦甚多，聞臣之得幸於王也，畢蹇裳而趨。王視臣亦曩臣之所棄魚也。」王於是令：「四境之內，有敢言美人者，族！」

《家語》曰：孔子之楚，有漁者獻魚，孔子不受。漁者曰：「天暑市遠，無所鬻之。思慮棄之糞壤，不若獻之君子。」孔子乃再拜而受，掃地祭之。

《呂氏春秋》曰：竭澤而漁，豈不得魚？而明年無魚；焚藪而畋，豈不得獸？而明年無獸。又曰：善釣者，出魚於千仞之下，餌香也；善弋者，下鳥於百仞之上，弓良也。又曰：宋桓司馬有寶珠，抵罪出亡。宋王問珠之所在，曰：「投之池中。」於是竭池取珠，魚皆死矣。

《吳越春秋》曰：越王既棲會稽，范蠡等曰：「臣竊見會稽之山，有魚池上下二處，死晷有三江四瀆之流，九溪六谷之廣。上池宜於君王，下池宜於民臣。畜魚三年，其利可以致千萬，越國當富盈。」

《新序》曰：楚人有獻魚於楚王者，曰：「今日漁獲，食之不盡，賣之不售，棄之又惜，故來獻之。」煮右曰：「鄙哉！辭也。」楚王曰：「子不知，漁者仁人也。蓋聞囷倉粟有餘者，國有饑民；後宮多幽女者，下民多曠夫；餘衍之蓄聚於府庫者，境內多貧乏之民。皆失君之道。故庖有肥肉，廄有肥馬，民有饑色，亡國之君藏於府庫。寡人聞之久矣，未能行也。漁者知之，其以喻寡人也，且今行之矣。」於是乃遣使恤鰥寡。故漁者獻餘魚而襯搡賴之。

《風俗通》曰：城門失火，禍及池中魚。俗說：池中，漁人姓字，居近城門，城失火，延及其家。謹案：《百家書》：「宋城門失火，因汲取池中水以沃灌之，池水空竭，魚悉露死。」喻惡之滋并中傷善類也。又曰：伯魚之生，適有饋孔子魚者，嘉以為瑞，故名鯉，字伯魚。

《論衡》曰：釣者刻木為魚，丹漆其身，迎水浮之，水動，作魚似真，真魚并來會聚。土龍之像，何必不能致雨耶？又曰：彭蠡植吊，以魚食犬。

《顏氏家訓》曰：山中人不信有大魚大如木，海上人不信有大木大如魚。又曰：江陵高偉，隨顏之推入齊地，凡數年，向幽州淀中捕魚。後病，見群魚嚙之而死。

《三輔故事》曰：武帝作昆明池，學水戰法。后昭帝小，不能復征討。於池中養魚以給諸陵祠，餘付長安市，魚乃賤。

《先賢傳》曰：蔡君仲，至孝。母喪，居墓側，天且下神魚四頭，置墓前以祭。

蕭廣濟《孝子傳》曰：巴郡杜孝后在成都，母喜食生魚。孝於官得生鮮，截竹筒盛魚頭置江中。妻得之，笑曰：「是我婿寄。」乃以進母。又曰：陳玄，陳太子也。後母譖之陳侯，令自投遼水，魚負之以出。玄曰：「我罪人也，故求死耳。」魚乃去。

《西京雜記》曰：昆明池刻石為魚。每雷雨，魚常鳴吼，鰭尾皆動。漢代祈雨，往往有驗。又曰：昔人有東海游者，隨風浪莫知所之。一日一夜得一孤洲，共侶歡然，下石植纜，登洲煮食。食未熟而洲沒，住舡者斫纜，舡復飄蕩。向者孤洲，大魚也，怒棹楊鰭，吹波吐浪，去疾風云。在「洲」上死者十餘人。

《神仙傳》曰：葛玄見賣大魚者，玄謂曰：「暫煩此魚到河伯處。」魚主曰：「魚已死。」玄曰：「無苦。」乃以丹書紙內魚口中，擲死晷，有頃，魚還躍上岸，得書青黑如木葉。又與吳王坐樓上，見作請雨社人，玄曰：「雨易得耳。」即書符著社中，一時之間，大雨流潦。帝曰：「死晷可有魚乎？」玄復書符擲水中，須臾，有大魚數百頭，使人治食之。

《水經》曰：魚復溪中有魚，其頭似羊，豐肉少骨，美于餘魚。又曰：扶南國有鮮色魚，黑色，身長五丈，頭如馬首。伺人入水，便來為害。

《廣志》曰：武陽小魚，大如針，號一斤千頭。蜀人以為醬。

