*草

《爾雅》曰：卉，草也。草謂之華，木謂之榮，不榮而實者謂之秀，榮而不實者謂之英。

《尚書·禹貢》曰：兗州，厥草惟繇。繇，茂也。徐州，草木漸包。漸，進也。包，叢生也。揚州，厥草惟夭。少長曰夭。并出《書注》。

《毛詩·緇衣·野有蔓草》曰：野有蔓草，零露漙兮。蔓，延也。漙漙然盛多也。

《毛詩問答》曰：國多兵役，男女怨曠，於是女感傷而思男，故出游於洧之外，托彩芬香之草，而為淫佚之行。時草始生，而云蔓者，女情急，欲以促時也。

《周禮·秋官下·薙氏》曰：薙氏，掌殺草。春始生而萌之，夏日至而夷之，秋繩而芟之，冬日至而耜之。鄭玄曰：含實曰繩也。

《大戴禮》曰：孟春冰泮，百草權輿。

《禮記·月令》曰：孟夏之月，靡草死。鄭玄注曰：舊說靡草。薺葶歷之屬。季夏之月，大雨時行，燒薙行水，利以殺草。薙，迫地芟草也。薙草乾燒之，至此雨水，畜水其中，則草死不生也。又曰：霜降之日，草木黃落。

又《檀弓上》曰：曾子曰：「朋友之墓，有宿草而不哭焉。」

《左傳·襄公》曰：松柏之下，其草不殖。

又《僖公》曰：一薰一蕕，十年尚猶有臭。蕕，臭草；薰，香草也。

《春秋潭潛巴》曰：下不兼，蜚晾戤草為不生。言瑞應之物應行上。

《論語》曰：君子之德風，小人之德草。草上之風必偃。

《漢書·五行志》曰：玄帝永光二年，天雨草葉，相糾結，如彈丸。

《續漢書·五行志》曰：靈帝中平玄年夏，東郡陳留、濟陽、長垣、濟陰諸縣界，有草生，莖大如手指，狀似鳩、爵、龍、蛇、鳥獸之形，五苫憎如其物，毛羽頭目足翅皆具。又曰：西夜國生獨白草，煎以為藥，傅箭，所哨箠死。

崔鴻《十六國春秋·西秦錄》曰：永和二年，國中地震，百草皆自及。

《晉書·載記》曰：符堅至壽春，與符融登城而望王師。見部陣齊整，將士精銳，又北望八公山上，草木皆類人形，顧謂融曰：「此亦勍敵也，何謂少乎？」憮然有懼色。

《後周書》曰：宇文深，字嘔隕，性鯁正，有器局。年數歲，便累石為營伍，并折草作旌旗，布置行列，皆有軍陣之勢。父永遇見之，乃大喜，曰：「汝自然知此，於后必為名將！」又曰：宕昌羌俗無文字，但候草榮落，以記歲時。

《呂氏春秋》曰：草有華有藟，獨食之則殺人，合而食之則益壽。

《淮南子》曰：神農始常百草，一日七十毒。又曰：逮至衰世，草木之勾萌，銜華佩實而死者，不可勝數。

《符子》曰：鄰人謂展禽曰：「魯聘夫子，夫子三黜無憂色，何？」禽曰：「負風鼓，百草敷蔚，吾不知其茂；秋霜降，百草零落，吾不知其枯。」

《人物志》曰：草之將精者為英，獸之將群者為雄。張良是英，韓信是雄也。

《水經》曰：魏興錫義山，山高谷深，多生薇蘅草。其草有風不偃，無風獨搖。又曰：建寧郡，山生牧靡，可以解毒。百卉方盛，鳥多誤食烏啄，口中毒，必急飛往牧靡山，啄牧靡以解毒也。

《金樓子》曰：魯城北孔子塋中，不生刺人草木。

崔豹《古今注》曰：牛亨問曰：「草木生類也，有識乎？」答曰：「物有生而有識者，有生而無識者，有不生而有識者，有不生而無識者。夫生而有識者，蟲類是也；生而無識者，草木是也；不生而有識者，鬼神是也；不生而無識者，水土是也。」又曰：天雨草，狀如莎，絞如丸，無數，皆名曰蓮蔞草。

郭子橫《洞冥記》曰：東方朔曰：「臣有吉雲草十頃，種於九景山東，二千歲一花。此草難種，東取璋瑯山表之澗以灑之。臣種來一千九百九十九年矣，明年應生。臣走往刈收之，以秣馬，馬食不覺饑。」帝許之。朔平旦去，至暮而返，背負數束，其形葉似麥而金色，裁長二尺。銼以飼揄，即不覺饑。武帝曰：「種之生否？」朔曰：「臣東游，過吉云之澤，多生此草。移於九景之山，大不如吉云之地。」又曰：甜溪，水如蜜。東方朔游此水，還，將數斛以獻帝。帝投陰井，井里遂恒迢獰蘘寒。洗肉，肌理柔滑。瑤琨，去玉門九萬里，有碧草如麥，銼之以釀，則味如酒而釅烈。看之，則顏色如醉；飲一合，則三旬不醒。飲甜水，則隨飲隨醒也。

《異苑》曰：青州劉忄畫，音獲。玄嘉初，射得一獐，割五藏，以草塞之，蹙然起走。忄畫怪而拔塞，便復還倒。如此三焉。忄畫密錄此種以來，其治傷痍多愈。

《三齊略記》曰：不其城東有鄭玄教授山，山下生草如薤葉，長尺餘，堅紉異常。士人名作康成書帶。

《括地圖》曰：君子民帶劍，使兩文虎，衣野絲，土方千里，多薰華之草，好讓，故為君子國。薰華草，朝生夕死，大極山西有。彩華之草服之，乃通萬里之言。

服虔《通俗文》曰：草盛曰菶，脯朦切。生茂曰葆。音保。

《方言》曰：凡草生而初達謂之莌。音悅莌小也。荄，杜根也。東齊曰杜，或曰茇。

《博物志》曰：太原晉陽已北，生屏風草。又曰：黃帝問天老曰：「天地所生，豈有食之令人不世者乎？」天老曰：「太陽之草，名曰黃精，餌而食之，可以長生。太陰之草，名曰鉤吻，入口立死。人信鉤吻之殺人，不信黃精之益壽，不亦惑乎！」又曰：海上有草焉，名曰蒒音師。草。其實，食之如大麥。從七月稔熟，民斂獲，名曰自然谷，或曰禹餘糧。又曰：類，草也，其根名為弱頭，大者大如升，其外理白，可以灰汁煮，則凝成熟，可以苦酒淹食之；不以灰煮，則不成熟。蜀人珍貴之。

《異物志》曰：文草作酒，能成其味。以金買草，不言其貴。以美用之故也。

《王逸子》曰：草有玄巨暢威憙，木有扶桑梧桐松柏，皆受氣淳美，異於群類者也。

《風俗通》曰：靈帝光和七年，陳留濟陰諸郡，路邊草生，作人狀，操持矛弩牛馬，萬狀備具。后關東誅董卓，陳留濟陰棄好即戎，吏民殲殘。草妖之興，豈不或信？

《抱樸子》曰：草有黃精，一名白及。有鴟頭、鳶尾、雞腸、烏喙，而非有翼之鳥也。

《靈書記》曰：霍山上有神草三十四種。

《典術》曰：壽榮草，出少室金山丘下，服之令人不老。取葉服之，可通百神。又曰：餌玉長生草，一名通天，價值千萬。陰乾方寸，七日再服之，令人得仙。

《師曠占》曰：黃帝問師曠曰：「吾欲知歲苦樂善惡，可知不？」對曰：「歲欲豐，甘草先生。甘草，薺也。歲欲儉，苦草先生。苦草者，葶藶也。歲欲惡，惡草先生。惡草者，水藻也。歲欲旱，旱草先生。旱草者，蒺藜也。歲欲潦，潦草先生。潦草者，蓬也。」

《淮南萬畢術》曰：回風之草見八方。取回風草三寸三枚、五寸五枚，以城西面土、三家不汲井口青泥、南雞欲上棲不上者，并治合為丸，磨其面目，出戶，視八方矣。

《楚辭》曰：春草生兮萋萋，王孫游兮不歸。

《古詩》曰：回車駕言邁，悠悠涉長道。四顧何芒芒，東風搖百草。又曰：新樹蘭蕙葩，雜用杜衡草。終朝彩草榮，日暮不盈抱。彩之欲遺誰？所思在遠道。又曰：穆穆清風止，吹我羅裳裾。青袍似春草，長條從風舒。又曰：青青陵中草，傾葉晞朝日。陽春被惠澤，枝葉可攬結。草木為恩感，況人含氣血！

*薜荔

《山海經》曰：小華之山有草焉，曰薜荔，狀如烏韭，緣木而生。或生石上。食之，以已心痛。

《楚辭》曰：罔薜荔兮為帷，網，結也。結薜荔為帷帳也。擗惠櫋音眠。兮既張。擗，析也。以析惠復櫋屋上也。又曰：彩薜荔兮死晷，搴芙蓉兮木末。又曰：若有人兮山之阿，被薜荔兮帶女蘿。

*石蘭

《楚辭》曰：疏中石蘭兮以為芳。王逸注曰：石蘭，香草。疏，布也。

*胡繩

《楚辭》曰：索胡繩之纚纚。胡繩，香草也。

*霸薰

《范子計然》曰：霸薰，出霸陵也。

*楚薰

《范子計然》曰：楚薰，出洛陽也。

*楚蘅

《范子計然》曰：楚蘅，出襯搡也。

*秦蘅

宋玉《風賦》曰：夫風翱翔，激死戤上，擊芙蓉之精，獵蕙草、離秦蘅。

*龍須

《山海經》曰：賈超之山，草多龍須。

《廣志》曰：龍須，一名西王母簪。

《水經》曰：自洮強南北三百里中，地草并是龍須，而無樵柴。

周景式《廬山記》曰：石門峰，石間多龍須草。

《游名山志》曰：龍須草，惟東陽永嘉有。永嘉有縉云堂，意者謂鼎湖攀龍須時，有墜落化而為草，故有龍須之稱。

鄭緝之《東陽記》曰：仙姥巖間，不生蔓草，盡出龍須。

《本草經》曰：西超山多龍循，龍須也。一名續斷。

*狼尾

《爾雅》曰：盂，狼尾也。郭璞癥曰：似茅，今人亦以復屋。

《廣志》曰：狼尾子可作黍。

*燕麥

《爾雅》曰：蘥，雀麥。郭璞癥曰：即燕麥。

《古歌》曰：田中菟絲，何常可絡？道邊燕麥，何常可獲？

*荊葵

《爾雅》曰：荍，音翹。蚍婢支切。衃房尤切。也。郭璞注曰：今荊葵也，似葵，紫色。謝氏云：小草，多華少葉，葉又翹起。

《毛詩·宛丘·東門之枌》曰：視爾如荍。

《詩義疏》曰：荍，一名楚葵。

崔豹《古今注》曰：荊葵，一名茙葵，一名芘芣。花色奪目，有紅有白有赤。但花異，葉不殊也。

*蜀葵

《爾雅》曰：菺，音堅。戎葵也。郭璞注曰：今蜀葵，花似木槿。

傅玄《蜀葵賦序》曰：蜀葵，其苗如瓜瓠。常種之，一名引苗，而生華，經二年，春乃發。

虞繁《蜀葵賦》曰：惟茲珍草，懷芬吐榮。挺河渭之膏壤，吸昴糾戤玄精。繞銅爵而疏植，映昆明而羅生。

*菟葵

《爾雅》曰：莃，虛機切。菟葵。郭璞注曰：頗似葵而葉小，狀如黎，有毛，汋啖之滑。

《廣志》曰：芩葵，爚之可食。

*鳧茈

《爾雅》曰：芍，都了切。鳧茈也。生下田，苗似龍須而細，根如指頭，黑色，可食。

《東觀漢記》曰：王莽末，南方枯旱。民多餓，群入野澤掘鳧茈而食之。

*烏韭

《廣雅》曰：昔耶，烏韭也，生久屋之瓦。在房曰昔耶，在墻曰垣衣。

*鹿豆

《爾雅》曰：蔨，音卷。鹿藿也，其實莥。郭璞注曰：今鹿豆也。葉似大豆，根黃而香，蔓延生。莥，音紐也。

《說文》曰：莥，鹿藿之實也。

《本草經》曰：鹿藿，味苦平，無毒。主治蠱毒、女子腰腹痛、不樂、腸癰、瘰疬、瘍氣。生汶山山谷。

*鹿蔥

花曰宜男

《風土記》曰：宜男草也，宜懷娠婦人，佩植地生男。

傅玄《宜男花賦》曰：猗猗令草，生於中方。華曰宜男，號膺禎祥。

嵇含《宜男花賦序》曰：宜男花者，世有之久矣。多殖幽皋曲隰之側，或華林玄圃，非衡門蓬宇所宜序也。荊楚之士號曰鹿蔥，根苗可以薦於俎。世人多女欲求男者，取此草服之，尤良也。

