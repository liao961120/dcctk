*蛇上

《周易·系辭下》曰：尺蠖之屈，以求信也；龍蛇之蟄，以存身也。

《爾雅》曰：螣，螣蛇。龍類也，能興雲霧而游其中。淮南云蟒蛇。蟒，王蛇。郭璞癥曰：蟒，蛇最大者，故曰王蛇。

《左傳·莊公》曰：初，內蛇與外蛇斗於鄭南門擲晷，內蛇死。六年而厲公入。

又《文下》曰：有蛇自泉宮出，入於國，如先君之數。自伯禽至僖公十七君。秋八月辛未，聲姜薨，毀泉臺。魯人以為蛇妖所出，而聲姜薨，故壞之。

又《襄三》曰：叔向母曰：「深山大澤，實生龍蛇。」

又《襄五》曰：梓慎曰：「今茲宋、鄭其饑乎？蛇乘龍。」蛇，玄武之宿，虛危之星。

《史記》曰：秦文公夢黃蛇自天下屬地，其口出於鄜衍。文公問史敦，敦曰：「桿上帝之徵，君其祠之。」於是作鄜峙。

《漢書》曰：高祖以亭長送徒驪山，夜行，經豐西大澤中，有大蛇當道，拔劍斬之，遂行。後人至者，見二老嫗哭蛇，曰：「桿白帝子也，向赤帝子過而殺之。」媼因忽然不復見。

《後漢書》曰：華佗常行道，有病咽塞者，咽，喉也。因語之曰：「向見道隅賣餅人，䓑齏甚酸，可取三升飲之，病自當去。」即如佗言，乃立吐一蛇。

《晉書》曰：杜預，先在荊州，因宴集，醉臥齋中。外人聞嘔吐聲，竊窺於戶，而見一大蛇垂頭而吐。聞者異之。又曰：樂廣常有親客，久闕不復來。廣問其故，答曰：「前在坐，蒙賜酒，方欲飲，見杯中有蛇，意甚惡之，既飲而疾。」于時河南廳事壁上角漆畫作蛇，廣意杯中蛇即角影也。復置酒其處，謂客曰：「酒中復有所見不？」答曰：「所見如初。」廣乃告其所以，客豁然而解，沉疴頓愈。又曰：趙脫凶篡位，殿上有大蟒及小蟒，耳間垂肉，似重孝幘，小蟒亦然。又曰：慕容熙游於城南，止大柳樹下，若有人呼曰：「閣王且止。」熙惡之，伐其樹。乃有蛇，長丈餘，從樹中而出。又曰：沮渠蒙遜攻浩，而蛇盤於帳前。蒙遜笑曰：「前為一騰蛇，今盤在吾帳。天意欲吾回師。」先定酒泉，燒攻具而還。

沉約《宋書》曰：劉秀之，少孤貧，有志操。十許歲時，與諸兒戲於前渚，忽有大蛇來，勢甚猛，莫不顛沛驚呼；秀之獨不動，眾并異焉。

《南史》曰：梁主衣庫見黑蛇，長丈許，數十小蛇隨之，舉頭高丈餘，南望，俄失所在。帝又與宮人幸玄州苑，復見大蛇盤屈於道，群小蛇繞之，并黑色。帝惡之，宮人曰：「桿非怪也，恐是錢龍。」帝敕所司即日取數十萬錢鎮於蛇處，以厭之。因設法會，赦囚徒，賑窮乏，退居棲心省。又有蛇從屋墜落帝帽上，忽然便失。又龍光殿上所御肩輿，復見小蛇縈屈輿中，以頭駕夾膝前金龍頭上，見人走，逐之不及。

《梁書》曰：倭國有獸如牛，名山鼠，又有大蛇吞此獸。蛇皮堅不可斫，其上有孔，乍開乍閉，時或有光。射中之，蛇則死矣。

《陳書》曰：后主末年，昏淫政亂。秘書監傳繹上書諫諍，后主逼令自盡。死后，有惡蛇上屋來靈床當前，受祭酹而去。復來百有餘日，時有彈指聲。俄而陳滅。

《後魏書》曰：東魏孝靜帝武定中，有大蛇見武牢城上。時北豫州刺史高仲蜜以武牢叛，死者數千人。后司馬消難之任武牢，蛇又見，消難亦叛。土人謂之雌龍。

《隋書》曰：煬帝大業末年，翟讓初見李密，衣在格上，密腰帶化為赤蛇，讓心異之，竟為密所殺。又曰：薛浚初為童兒時，與宗中諸兒游戲于澗濱。見一黃蛇，有角及足。召群兒共視，了無見者。浚以為不祥，歸而憂悴。母逼而問之，浚以實對。時有胡僧詣宅乞食，浚母蠢而告之，僧曰：「桿乃兒之吉應。且是兒也，早有名位，然壽不過六七耳。」言終而出，忽然不見，時咸異之。既而壽終於四十二，六七之言於是驗矣。又曰：李密據偃師，王世充領兵討之。夜有班蛇長丈餘，向寢屋作聲，如牛吼，執仗者斬之。明日戰大潰，匹馬歸國。

《唐書》曰：太宗屯桓壁，常欲覘敵，潛軍遠抄，騎皆四散。太宗與一甲士登丘而睡，俄而賊兵四面云合，不之覺也。會有蛇逐鼠，觸甲士驚起，因見賊至，遽白太宗而懼上馬，馳百餘步，為賊所及，發大羽箭射之，殪其驍將，賊騎乃退。當時以為神異焉。又曰：建中三年，趙州寧晉縣仁孝里沙北，有棠樹甚茂，百姓禱之為神。忽有群蛇數千，自東南來，趨北岸集棠樹下為二積，留居南岸者為一積。俄有三龜，徑寸，繞行積旁，積蛇盡死，而後各登其積。野人以告，蛇腹皆有瘡，若矢所中。又曰：玄和中，五坊小使每群聚於賣酒食家，肆情飲啖。將去，留蛇一篋，誡之曰：「吾以此蛇致供奉鳥雀，可善飼之，無使饑渴。」主人賂而謝之，方肯攜蛇篋而去。又曰：李朝晟為邠州刺史，城方渠無水，師徒囂然。遽有青蛇乘高而下，視其跡，水隨而流。朝晟令筑防環之，遂為停泉，軍人仰飲以足。圖其事上聞，詔致祠焉。又曰：琤蚌國有鼠，喙尖而尾赤，能食蛇。有被蛇螫者，鼠輒嗅而尿之，其瘡立愈。

《後唐史》曰：欠戛三年春，有蛇、鼠斗於獅子門外，而鼠殺蛇。

《晉史》曰：高祖即位之前一年，歲在乙未，鄴西李固橋下，鼠與蛇斗。斗及日擲晷，蛇不勝而死。行人觀者志之，後唐果滅於申。

《周史》曰：太祖常寢，柴后見五色小蛇入顴鼻間，心異之，知蒲柏貴，敬奉愈厚。

《戰國策》曰：昭陽為楚伐魏，復軍殺將，移師攻齊。陳軫為齊王使，見昭陽曰：「楚有祠者，賜其舍人酒一卮。卮，酒器也，受四升。卮，章移切。舍人相謂曰：『數人飲之不足，一人飲之有餘。請各畫地為蛇，蛇先成者飲酒。』一人先成，引酒且飲之，乃左手持卮，右手畫蛇曰：『吾能為之足。』為足未成，一人蛇后成，奪其卮，曰：『蛇故無足，子安能為之足？』遂飲其酒，為蛇足者終亡其酒。今公攻魏，破軍殺將，又將移師攻齊，齊畏公甚。戰勝不知止，猶為蛇足。」昭陽解軍而歸。

《孫子兵法》曰：善用兵者，譬如率然。率然，常山之蛇也。擊其首則尾至，擊其尾則首至；擊其中身，則首尾俱至。

《慎子》曰：騰蛇游霧，飛龍乘雲。雲罷霧散，與蚯蚓同。

《韓子》曰：昔黃帝合鬼神於西太山，作為青角，虎狼在前，蟲蛇伏后。又曰：蟮似蛇而蠶似蠋，人見蛇則驚駭，見蠋則毛起；漁者持蟮，婦人拾蠶，利之所在，皆為賁、諸。又曰：鴟夷子皮事田成子。成子去齊，亡之燕，鴟夷子皮負傳而從。至望邑，曰：「子獨不聞涸澤之蛇乎？澤涸將徙，有小蛇謂大蛇曰：『大蛇行而小蛇隨之，人以為蛇之行者耳，必有殺鐘。子不如相銜負我以行，人必以我為神也。』乃相負，越掛算而行，人皆避之。今子美而我惡，以子為我上客，一乘之君也；以子為我使者，萬乘之卿也。不如為我舍人。」田成子負傳而隨之。至逆旅，君待之甚敬，因獻酒肉。

《淮南子》曰：越人得蚺蛇，以為上肴；中國得而棄之，無用。蚺蛇，大蛇也，其長數丈。又曰：犧牛骍毛宜於牲，其象以致雨，不若黑戾。黑戾，黑色，蛇屬也。戾潛于水，神像，能致雨也。又曰：神蛇能斷而復屬，而不能使人析獰惓也。又曰：昔容成氏之時，道路雁作行而處，容成，黃帝時造歷上。記嬰兒於巢氏，致餘糧於畝首，虎豹可尾，蛇虺可蹶。又曰：虎豹不可使緣木，蝮蛇不可以安足。

《淮南萬畢術》曰：烏喙蛇肝，病作不苦。取鳥喙、蛇肝各等，治和丸如梧桐實。欲作，吞一丸，人不倦矣。

《抱樸子》曰：巳日山中稱寡人者，社中蛇也。又曰：或問隱居山澤，治蛇蝮之道，曰：「昔員丘多大蛇，又生好藥。黃帝揭趍焉，廣成子教之佩雄黃而蛇去也。今帶武都雄黃色如雞冠者五兩，以入山林，則不畏蛇。蛇若中人，以少許雄黃末敷之瘡中，登愈。」又曰：蛇類雖多，惟有蛇蝮，中人至急，一日不治則殺人。若不曉方術，而為此蛇所中者，但以刀割瘡肉投地，其肉沸如火，須臾焦盡，而人得活也。

《山海經》曰：泰華山有蛇，名曰肥遺，六足四翼，見則天下大旱。又曰：巴蛇吞像，三歲而出骨。君子服之，已心腹之疾。今南方蚺蛇吞鹿，已爛，自絞於樹，腹中骨皆穿鱗甲間出，此類也。又曰：天同之山有蛇，名曰長蛇，其毛如彘毫，其音如鼓柝。如鼓人擊柝身。音吒。又曰：鱗山多鳴蛇，其狀如蛇，四翼，音如磬，見則大旱。又曰：黑齒人，為人黑齒。有蛇一赤一青在其旁。又曰：雨師，為人黑手，各操一蛇。

《星經》曰：螣蛇二十二星在室北，近河，主蟲蛇。

《說苑》曰：齊景公獵，上山見虎，下澤見蛇。問晏子曰：「桿不祥耶？」曰：「有賢不知，知而不用，用而不任，此不祥耳；山是虎室，澤是蛇窟，何不祥乎？」

《新序》曰：太子申生至靈臺，蛇繞左輪。御曰：「速得國之祥。」太子遂不返，伏劍而死。

《賈誼書》曰：晉文公出田，前驅還白：「前有大蛇，其高如堤，橫道而處。」文公曰：「還車而歸。」其御曰：「臣聞祥則迎之，妖則陵之。今前有妖，請攻之。」公曰：「不可。吾聞天子夢惡則修道，諸侯夢惡則修政，大夫夢惡則修身，善是則禍不至。今我有失行而天戒以妖。我若攻之，是逆天令也。」乃歸。齋宿而請於廟，退而修政。居三日，夢天誅蛇，曰：「爾何敢當聖君之路！」文公覺，令人視之，蛇已魚爛矣。《新序》同。又曰：孫叔敖之為兒，出游還，憂而不食。其母問其故，泣而對曰：「今旦兒見兩頭之蛇，恐死。」母問曰：「今蛇安在？」曰：「聞見兩頭蛇者死，恐他人復見之，已殺而埋之。」母曰：「無憂，汝不世矣。吾聞之，有陰德者，天報以福。」《新序》同。

《列仙傳》曰：玄俗者，自言河間人，餌巴豆、云母，賣藥於都市，七丸一丸，治百病。河間王病，買服之，下蛇十餘頭。

酈善長《水經注》曰：南鄉故城城南外，舊有郡社柏樹，大三十圍，蕭欣為郡，伐之。言有大蛇。從樹腹中墜下，大數十圍，長三丈，小蛇數十隨之，入南山，聲如風雨。伐樹之前，見夢於欣，欣不以厝意。及伐之，少日果死。又曰：漢水又東，合洛水。水有二源，合注壑於神蛇戍西。左右山溪多五色蛇，性馴良，不為物毒。又曰：交州山多大蛇，名曰蚺蛇，長十丈，圍七八尺。常在樹上伺鹿獸，鹿獸過便低頭繞之，有頃鹿死。先濡令濕，訖，便合頭角啖之，骨背誦藪出。山夷始見蛇不動時，便以大竹簽簽蛇頭至尾，殺而食之，以為珍異。故楊氏《南裔異物志》曰：「蚺惟大蛇，既洪且長。彩色駁犖，其文錦章。食灰吞鹿，腴成養創。賓享嘉宴，是豆是觴。」言其養瘡之時，肪腴甚肥。

