*蘇合

《續漢書》曰：大秦國，合諸香煎其汁，謂之蘇合。

《梁書》曰：中天竺國出蘇合，是諸香汁煎之，非自然一物也。又云：大秦人彩蘇合，先筌其汁，以為香膏，乃賣其滓與諸國賈人。是以展轉來達中國，不大香也。

《傅子》曰：西國胡人言：蘇合，香獸便也。中國皆以為怪。

《從征記》曰：劉表家在高平郡。表子搗四方珍香數十斛置棺中，蘇合消疫之香畢備。永嘉中，郡人發其墓，表如生，香聞數十里。

《廣志》曰：蘇合出大秦。或云：蘇合，國人彩之，筌其汁，以為香膏，賣滓與賈客。或云：合諸香草，煎為蘇合，非自然一種也。

傅玄《四愁詩》曰：佳人贈我蘇合香，何以要之？翠鴛鴦，

班固《與弟超書》曰：竇侍中令載雜彩七百匹，市月氏蘇合香。

*安息

《晉書·佛圖澄傳》曰：石勒時，襄國城水源暴竭。勒問澄，澄曰：「當敕龍取水。」乃坐繩床，燒安息香，咒愿三日，水微流，有小龍五六尺，隨水來，須臾水大至。

《唐書》曰：曹國出青黛、安息、青木等香。

*薰陸

《魏略》曰：大秦出薰陸。

《抱樸子》曰：俘焚洲在海中，薰陸香之所出。薰陸香，木膠也。樹有傷穿，膠因墮，夷人彩之，以待估客。所以賈不多得者，所患狤居一切。掘獸啖之。此獸斫刺不世，投火中薪盡不焦。以杖打之，皮不傷而骨碎，然後乃死。

《廣志》曰：薰六，出交州。又，大秦海邊人，彩與賈人易穀。若無賈人，取食之。

《南方草木狀》曰：薰陸香，出大秦。云在海邊，自有大樹，生於沙中。盛夏，樹膠流出沙上，夷人彩取，賣與賈人。《南州異物志》同。其異惟云狀如桃膠。《典術》亦同，惟云陶松柏法，飲食之，令人通神靈也。

俞益期《箋》曰：眾香共是一木，木膠為薰陸。

*流黃

《吳時外國傳》曰：流黃香，出都昆國，在扶南南三千餘里。《南州異物志》同。

《廣志》曰：流黃香，出南海邊國。

*青木

《隋書》曰：樊子蓋為武威太守。車騎駕西巡，將入吐谷渾。子蓋以彼多瘴氣，獻青木香御霧露。

《唐書》曰：師子國出朱砂、水銀、薰陸、郁金、蘇合、青木等諸香。

《南夷志》曰：昆侖國，正北去蠻界西洱河八十一日程。出像，及青木香、旃檀香、紫檀香、檳榔、琉璃、水精、蠡杯。又曰：南詔青木香，永昌所出。其山名青木山，在永昌南三月日程。

《廣志》曰：青木，出交州、天竺。

徐衷《南方記》曰：青木香，出天竺國，不知其形。

《南州異物志》曰：青木香，出天竺，是草根，狀如甘草。

俞益期《箋》曰：眾香共是一木，木節是青木。

*旃檀

《三國典略》曰：周師陷江陵。初，梁主以白檀木為梁武之像，每朔望，親祭之。軍人以其香也，剖而分之。

竺法真《登羅山疏》曰：旃檀，出外國。玄嘉末，曾城有人于山見一大樹，員蔭數畝，三丈餘圍，辛芳酷烈。其間枯條數尺，援而刃之，乃白旃檀。

俞益期《箋》曰：眾香共是一木，木根為旃檀。

崔豹《古今注》曰：紫旃木，出扶南林邑，色紫赤，亦謂紫檀也。

杜寶《大業拾遺錄》曰：薵禪師甚妙醫術，作五香，第一沉香飲，次丁香飲，次檀香飲，次澤蘭飲，次甘松飲，皆別有法。以香為法，以香為主，更加別藥，有味而止渴，兼于補益。

*甘松

《廣志》曰：甘松，出涼州諸山。

*艾納

《廣志》曰：艾納，出剽國。

《樂府歌》曰：行胡從何方？列國持何來？毛翟𣰆五味香，迷送艾納及都梁。

*霍香

《廣志》曰：霍香，出日南諸國。

《吳時外國傳》曰：都昆在扶南，山有霍香。

《南方草木狀》曰：霍香，榛生。民自種之，五六月彩。曝之，乃芳芬耳。出交阯武平、興古、九真。地名也。

《南州異物志》曰：霍香生曲遜國，屬扶風，香形如都梁，可以著衣服中。

劉欣期《交州記》曰：霍香似蘇合。

范曄《和香方》曰：靈霍虛燥。

俞益期《箋》曰：眾香共是一木，木葉為霍香。

*楓香

《梁書》曰：任昉為新安太守，常欲營佛齋，燒調香二石，始入三升，便出。教長奪曰：「與奪自已，不欲貽之後人！」

《南方記》曰：楓香樹，子如鴨卵，爆乾可燒。

《魏武令》曰：房屋不潔，聽得燒楓膠及蕙草。

*棧

音踐香

《廣志》曰：棧香，出日南諸國。

《南方草木狀》曰：棧蜜香，出都昆。不知棧蜜香樹若為，但見香耳。

《嶺表錄異》曰：廣管羅州多棧香樹，身似柳，其花白而繁。其葉如橘皮，堪作紙，名為香皮紙，灰白色，有紋，如魚子箋。其紙慢而弱，沾水即爛，遠不及楮皮者，又無香氣。或云：沉香、雞骨、黃熟、棧香，同是一樹，而根幹枝節各有分別者也。

《南越志》曰：交州有蜜香樹。欲取，先斷其根，經年后，外皮朽爛，木心與節堅黑，沉水者為沉香，與水面平為雞骨，最粗者為棧香。

*木蜜

《異物志》曰：木蜜，名曰香樹，生千歲，根本甚大。先伐僵之，四五歲乃往看。歲月久，樹材惡者，腐敗；惟中節堅直芬香者，獨在耳。

《魏王花木志》曰：《廣志》：「木蜜樹，號千歲樹，根甚大。伐之，四五歲乃取，木腐者為香，其枝可食。」

《本草經》曰：木蜜，一名蜜香，味辛溫。

*栟香

《南方草木狀》曰：栟香，莖生，出烏滸。

*都梁

《廣志》曰：都梁，出淮南。

盛弘之《荊州記》曰：都梁縣有小山，山水清淺，其中生蘭草。俗謂蘭為都梁，即以號縣。

*沉香

《晉書》曰：石崇以奢豪矜物，廁上常有十餘婢侍列，皆有容色，置甲煎粉、沉香汁。有如廁者，皆易新衣而出。客多羞脫衣，而王敦脫故，著新，意色無怍。群婢相謂曰：「桿客必能作賊！」又曰：吳隱之，至自番禺。其妻劉氏，赍沉香一斤，隱之見，遂投于湖亭之水。

《梁書》曰：林邑國出吉貝，及沉香木。吉貝者，樹名也。其華成時如鵝籟，抽其緒紡之，以作布，與纻布不殊。亦染成五色，織為班布。沉木香，土人斫斷，積年以朽爛，而心節獨在，置死晷則沉，故名曰沉香。次不沉者，棧和之屬。

《陳書》曰：沉皇后素無寵。至德二年，乃於光照殿前起臨春、結綺、望仙三閣，高數十丈，并數十間。其窗窗、壁帶、懸楣、欄檻之類，皆以檀香為之。

《唐書》曰：先天二年十月，親講武于驪山之下，徵兵二十萬。上親擐戎服，持沉香大槍，立於陣前，威振宇宙。長安士庶，奔走縱觀，填塞道路。又曰：長慶中，波斯大賈李蘇沙進沉香亭子材。左拾遺李漢上疏，以為沉香為亭，比瑤臺玉室。上頗怒言過，特優容之。

《金樓子》曰：扶南國，眾香共是一木，根便是旃檀，節便是沉水，花是雞舌，葉是霍香，膠是薰陸。

竺法真《登羅山疏》曰：沉香，葉似冬青，樹形崇竦。其木枯折，外皮朽爛，內乃香。山雖有此樹，而非香所出。新會高涼土人斫之，經年，肉爛盡心，則為沉香。出北景縣，樹薊贓大，土人伐之累年，須外皮消盡，乃割心得香。

郭子橫《洞冥記》曰：薰木，鮮祗所獻，色如玉而質輕。泛之昆盧池為舟，爛則沉矣。碎其屑，氣聞數百里。氣之所至，毒疫皆除。

杜寶《大業拾遺錄》曰：四年夏四月，征林邑國。兵還，至獲彼國，得雜香、真檀、像牙百餘萬斤，沉香二千餘斤。又曰：尚書令楊素，大業中，東都宅造沉香堂，甚舅泠。新泥堂訖，閉之，三月后開視，四壁并為新血所灑，腥氣觸人。

《異苑》曰：沙門支法存，在廣州，有八尺𣰅㲪。又有沉香八尺板床。太玄中，王琰為州，大兒劭求二物不得，乃殺而籍焉。

《南州異物志》曰：沉水香，出日南。欲取，當先斫壞樹，著地積久，外皮朽爛，其心至堅者，置水則沉，名沉香。其次在心白之間，不甚堅精，置之死晷，不沉不浮，與水面平者，名曰棧香。其最小粗白者，名曰系香。

俞益期《箋》曰：眾木共是一木，木心為沉香。

*甲香

《廣志》曰：甲香，出南方。

《南州異物志》曰：甲香，螺屬也。大者如甌，面前一邊直攙，長數寸，圍殼岨峿有刺。其掩可合眾香燒之，皆使益芳；獨燒則臭。甲香，一名流螺，謂擲晷流最厚味。

范曄《和香方》曰：甲煎淺俗。

*迷迭

《魏略》曰：大秦出迷迭。

《廣志》曰：迷迭，出西海中。

魏文帝《迷迭賦》曰：余種迷迭于中庭，嘉其楊條吐香，馥有令芳，乃為之賦曰：坐中堂以游觀，覽芳草之樹庭。舞妙麗于纖枝，楊修幹而結莖。薄六夷之穢俗，超萬里而來征。豈眾華之是芳？信希世而特生！

應玚《迷迭香賦》曰：振纖枝之翠粲，動彩葉之菲菲。舒芳香之酷烈，乘清風以徘徊。

陳班《迷香賦》曰：立碧莖之荷那，鋪綠條之蟺蜿。

*零陵香

《南越志》曰：零陵香，土人謂之燕草。

*蕓香

《說文》曰：蕓香，似苜蓿。

《淮南子》曰：蕓，可以死而復生。

《雜字解詁》曰：蕓，杜榮。

《大戴禮·夏小正》曰：彩蕓為廟菜。

《禮記·月令》曰：仲冬之月，蕓始生。鄭玄注曰：蕓，香草也。

《禮圖》曰：蕓蒿，其葉似蒿，香美可食也。

《魏略》曰：大秦出蕓膠。

《洛陽宮殿簿》曰：顯陽殿前，蕓香一株。徽音、含章殿前，各二株。

《晉宮閣名》曰：太極殿前，蕓香四畦。式乾殿前，蕓香八畦。徽音殿前，蕓香、雜花十一畦。明光殿前，蕓香、雜花八畦。顯陽殿前，蕓香二畦。

《廣志》曰：蕓膠，有安息膠，有黑膠。

《吳氏本草》曰：石蕓，一名敞列，一名碩喙。

傅玄《蕓香賦序》曰：始以微香進御，終於捐棄黃壤。吁可閔也，遂詠而賦之。

成公綏《蕓香賦》曰：美蕓香之修潔，稟隆陽之淑精。莖類秋竹，枝像春松。

傅咸《蕓香賦序》曰：先君作《蕓香賦》，辭美。高麗有睹斯卉，蔚茂馨香。同游使余為序。

