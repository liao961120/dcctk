*人參

《說文》曰：人蓡，音參。出上黨。

《春秋運斗樞》曰：搖光星散為人參。廢江淮山瀆之利，則搖光不明，人參不生。

《禮斗威儀》曰：君乘木而王，有人參生。

《廣雅》曰：蓡，地精，人參也。

《梁書》曰：阮孝緒母王氏，忽有疾，合藥須得生人參，舊傳鍾山所出。孝緒躬歷幽險，累日不逢。忽見一鹿前行，孝緒感而隨后。至一戍遂滅，就視，果獲此草。母得服之，遂愈。

《異苑》曰：人參，一名土精，生上黨者佳。人形皆具，能作兒啼。昔有人掘之，始下數鏵，音華。便聞土中有呻聲。尋音而取，果得一頭，長二尺許，四體畢備，而發有損缺處。將是掘傷，所以呻也。

《石勒別傳》曰：初，勒家園中生人參，葩茂甚盛。于時父老、相者皆云：「此胡體奇貌異，有大志量，其終不可知！」勸邑人厚遇之。

《潛夫論》曰：夫理世不得真賢，譬猶疾不得真藥也。疾當得真人參，反得蘿菔，已不識真而飲之，病浸以劇，不知為人所欺也。

《傅子》曰：先王擲昶，九州異賦；天不生，地不養，君子不以為禮。若河內諸縣，去北山絕遠，而各調出御上黨真人參，上者十斤，下者五十斤。所調非所生，民以為患。

《范子計然》曰：人參出上黨，狀類人者善。

《廣五行記》曰：隋文帝時，上黨有人，宅後每夜有人呼聲，求之不得。去宅一里，但一人參枝苗。掘之，入地五尺，得人參，一如人體狀。去之後，呼聲遂絕。

《本草》曰：人參，味甘微寒。生山谷。主補五藏，安定精神魂魄，除邪止驚，明目，開心益智。久服，輕身延年。生上黨。

《廬山記》曰：山中藥多人參。

《吳氏本草》曰：人參，一名土精，一名神草，一名黃參，一名血參，一名人銜，一名玉精。神農甘，小寒，桐君、雷公苦，歧伯、黃帝甘，無毒，扁鵲有毒。或生邯鄲。三月生，葉小銳，核黑，莖有毛。三月、九月彩根。根有頭足手，面目如人。

慕容晃與顧和書曰：今致人參十斤。

*丹參

《吳氏本草》曰：丹參，一名赤參，一名木羊乳，一名郗蟬草。神農、桐君、黃帝、雷公、扁鵲苦，無毒，李氏大寒，歧伯咸。生桐柏，或生太山山陵陰。莖華小方，如荏，沒贈赤。四月華紫。三月、五月彩根，陰乾，治心腹痛。

*玄參

《廣雅》曰：鹿腸，玄參也。

《建康記》曰：建康出玄參。

《范子計然》曰：玄參出三輔，青色者善。

《本草經》曰：玄參，一名重臺。味苦微寒。生川谷。治腹中寒熱，女子乳、補腎氣，令人目明。生河間。

《吳氏本草》曰：玄參，一明屙藏，一名正馬，一名重臺，一名鹿腸，一名端，一名玄臺。神農、桐君、黃帝、雷公、扁鵲苦，無毒，歧伯咸，李氏寒。或生冤句山陽。二月生，葉如梅，有毛，四四相值。似芍藥，黑莖，莖方。高四五尺，華赤，生枝間。四月實黑。

*沙參

《廣雅》曰：苦心，沙參也。

《建康記》曰：建康出沙參。

《范子計然》曰：白沙參，出雒陽，白者善。

《本草經》曰：沙參，一名知母。味苦微寒。生川谷。治血積驚氣，除寒熱，補中，益肺氣。生河內。

《吳氏本草》曰：白沙參，一名苦心，一名識美，一名虎鬚，一名白參，一名志取，一名文虎。神農、黃帝、扁鵲無毒，歧伯咸，李氏大寒。生河內川谷，或般陽瀆山。三月生，如葵，葉青，實白，如芥根大，白如蕪菁。三月彩。

*紫參

《本草經》曰：紫參，一名壯蒙。苦寒無毒。治心腹積聚、寒熱邪氣，利大便，通九竅。生河西，及冤句。治牛病。生林陽。

《建康記》曰：建康縣出紫參。

《范子計然》曰：紫參出三輔，赤青色者善。

*苦參

《本草經》曰：苦參，一名水槐。

*茱萸

《西京雜記》曰：漢武帝宮人賈佩蘭云：「在宮時，九月九日佩茱萸，飲菊花酒，令人長壽。」

《地理志》曰：九月九日為絲茱萸囊，戴植帝上。

《風土記》曰：俗上九月九日，謂為上九，茱萸到此日，氣烈熟色赤，可折。茱萸囊以插頭，云辟惡氣，御冬。

《續齊諧記》曰：汝南桓景，隨費長房游學累年。房謂之曰：「九月九日，汝家有災厄。宜令急去，家人各作絳囊，盛茱萸以系臂上，登高，飲菊花酒，此禍可消。」景如言，舉家登高山。夕還，見雞犬牛羊一時暴死。房聞之，曰：「桿代矣！」今世人每至此日，登高山，飲酒，戴茱萸囊是也。

唐廣《古今五行記》曰：晉懷帝時，無錫縣有四株茱萸樹，生狀若連理。郭璞卜云：「延陵有鼴鼠，后當有拔樹。儻有此，東南數百里有作逆者。」及樹生，而徐馥作亂。

《本草經》曰：茱萸，一名藙。音毅。味辛溫。生川谷。開湊理，根去三蟲。久服輕身。生上谷。

《晉宮閣名》曰：華林園，茱萸三十六株。

《范子計然》曰：茱萸出三輔。

*山茱萸

《本草經》曰：山茱萸，一名蜀棗，酸平。生山谷。治心下邪氣、寒熱，溫中，逐寒溫，去三蟲。久服輕身。生漢中。

《建康記》曰：建康出山茱萸。

《范子計然》曰：山茱萸，出三輔。

《吳氏本草》曰：山茱萸，一名鬾音伎。實，一名鼠矢，一名雞足。神農、黃帝、雷公、扁鵲酸，無毒，歧伯辛，一經酸。或生冤句、瑯琊，或東海承縣。葉如梅，有刺毛。二月華，如杏。四月實，如酸棗，赤。五月彩實。

*占斯

《本草經》曰：占斯，一名虞及，味苦。

*杜仲

《吳氏本草》曰：杜仲，一名木綿，一名思仲。

*黃耆

《秦州記》曰：隴西襄武縣出黃耆。

《本草經》曰：黃耆，味甘微溫，生山谷。

*黃連

《廣雅》曰：王連，黃連也。

《范子計然》曰：黃連出蜀都，黃肥堅者善。

《神仙傳》曰：封君達，服黃連五十餘年。入鳥鼠山，服練水銀百餘歲。常騎青牛，行民間，有疾病者，不問識與不識，皆與藥即差。又曰：黑穴公，服黃連得仙。

《名山記》曰：扶容石，草多黃連。

《湘州記》曰：邵陵夫夷縣衡山出黃連。

《永嘉記》曰：松陽縣，草有黃連復地。土人取者，必禱祠。若失神意，則化為異物。

《本草經》曰：黃連，一名王連，味苦寒，生川谷。治熱氣、目痛、眥傷、泣出，明目，生巫陽。

《吳氏本草》曰：黃連，神農、歧伯、黃帝、雷公苦，無毒，李氏小寒。或生蜀郡、太山之陽。

*防己

《范子計然》曰：防己出漢中旬陽。

《本草經》曰：防己，一名石解。味辛平，無毒。治風寒、溫瘧、熱氣，通湊理，利九竅。生漢中。

《吳氏本草經》曰：木防己，一名解離，一名解燕。神農辛，黃帝、歧伯、桐君苦，無毒，季氏大寒。如葛莖蔓延，如芃白根外黃，似桔梗內黑，文如車輻解。二月、八月、十月彩葉根。

*王不留行

《本草經》曰：王不留行，味苦平。生山谷。久服，輕身能老。生太山。

崔實《四民月令》曰：八月彩王不留行。

《世說》曰：衛江州在尋陽，劉孝標注云：衛展為江州刺史。有知舊人投之，都不料理，惟餉王不留行一斤。此人得餉命駕。

《吳氏本草經》曰：王不留行，一名王不流行。神農苦平，歧伯、雷夠允。三月、八月彩。

*徐長卿

《本草經》曰：徐長卿，一明屙督郵。味辛溫。生山谷。治鬼物、百精、蠱毒、疾疫、邪氣、溫鬼。久服，強悍輕身。生太山。

《吳氏本草》曰：徐長卿，一名石下長卿。神農、雷公辛。或生隴西。三月彩。

*菴閭

《本草經》曰：奄閭，味苦微寒。生川谷。治風寒濕痹、身體諸痛。久服，輕身不老。生雍州。

《吳氏本草經》曰：奄閭，神農、雷公、桐君、歧伯苦，小溫無毒，李氏溫。或生上黨。葉青厚，兩兩相當。七月花白，九月實黑。七月、九月、十月彩。驢馬食，仙去。

*閭茹

《建康記》曰：建康出草盧茹。

《范子計然》曰：閭茹出武都，黃色者善。

《本草經》曰：閭茹，味辛寒。生川谷。治蝕惡肉、敗瘡死肌，仍殺疥蟲，除大風。生代郡。

《吳氏本草經》曰：閭茹，一名離樓，一名屈居。神農辛，歧伯酸咸，有毒，李氏大寒。二月彩。葉員黃，高四五尺，葉四四相當。四月華黃，五月實黑。根黃有汁，亦同黃。三月、五月彩根，黑頭者良。

*漏盧

《本草經》曰：漏盧，一名野蘭。

*委萎

《爾雅》曰：熒，委萎。郭璞癥曰：藥草也。葉似竹，大者如箭。竿有節。葉狹而長，表白里青。根大如指，長一二尺，可啖。

《吳氏本草經》曰：委萎，一名葳蕤，一名脫許，一名節地，一名蟲蟬，一名烏萎，一名熒，一名玉竹。神農苦，一經甘，桐君、雷公、扁鵲甘，無毒，黃帝辛。生太山山谷。葉青黃，相值如姜。二月、七月彩。治中風暴熱，久服輕身。

*離南

《爾雅》曰：離南，活莌也。草，生江南，高丈許，大葉，莖中有瓤，正白。兌。音脫。

《山海經》曰：升山，草多寇脫。郭璞癥曰：草，生南方，高丈許，葉似荷葉。

*白菟藿

《吳氏本草經》曰：白菟藿，一名白葛谷。

*旋復

《爾雅》曰：復，盜庚。旋復，似菊。

《本草經》曰：旋復花，一名金沸草。

*爵麻

《本草經》曰：爵麻生漢中。

《吳氏本草經》曰：爵麻，一名爵卿。

*小華

《吳氏本草》曰：小華，一名結華。

*女苑

《吳氏本草》曰：女苑，一名白苑，一名織女苑。

《廣雅》曰：女腹，一名女苑也。

*丹草

《本草經》曰：石長生，一名丹沙草。味咸微寒。生山谷。治寒熱、惡瘡、火熱，辟惡氣、不祥鬼毒。生咸陽。

《吳氏本草》曰：石長生，神農苦，雷公辛，一經甘。生咸陽，或同陽。

*鬼督郵

《本草經》曰：鬼督郵，一名赤箭，一名離母。味辛溫。生川谷。殺鬼精物，治蟲毒惡氣。久服，輕身益力，長陰肥健。生雍州。

《建康記》曰：建康出鬼督郵。

《吳氏本草》曰：鬼督郵，一名神草，一名閻狗。或生太山，或少室，莖如箭，赤，尾炤，根如芋子。三月、四月、八月彩根，日乾，治癰腫。

*白鮮

《本草經》曰：白鮮，治酒風。

*薇䕔

《吳氏本草》曰：薇䕔，一名糜䕔，一名無愿，一名承膏，一名承丑，一名無心鬼。

*翹根

《本草經》曰：翹根，味苦。平生澤。治下熱氣，益陰精，令人面悅好，明目。久服，輕身能老。生嵩高。

《吳氏本草》曰：翹根，神農、雷夠允，有毒。二月、八月彩，以作蒸飲酒，病人。

*藎

余吝切

《本草經》曰：埽草味苦。

*盧精

《本草經》曰：盧精，治蠱毒，味辛平。生益州。

*屈草

《本草經》曰：屈草，實根，味苦，微寒。生川澤。治胸脅下痛、邪氣、腹間寒陰痹。久服輕身，補益能老。生漢中。

*陸英

《本草經》曰：陸英，生熊耳山。

*縠菜

《本草經》曰：縠菜，一名白英。味甘寒。生山谷。治寒熱。久服，輕身延年，生益州。

*木香

《本草經》曰：木香，一名木蜜香。味辛溫，無毒。治邪氣，辟毒疫、溫鬼，強志，主氣不足。久服，不夢寤魘寢，輕身，致神仙。生永昌山谷。陶隱居云：「桿即青木香也。永昌不復貢，匠蒼從外國舶上來。云大秦國以療毒腫，消惡氣，有驗。匠蒼用之。」

*杜衡

《博物志》曰：杜衡亂細辛。

*蠡實華

《吳氏本草》曰：蠡實，一名劇草，一名三堅，一名劇荔華。

*鼠李

《吳氏本草》曰：鼠李，一名牛李。

