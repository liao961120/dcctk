*床

許慎《說文》曰：床，身之安也。

《釋名》曰：床，裝也，所以自裝載也。

《方言》曰：床，齊魯謂之簀，陳楚之間謂之弟，音滓，一音娣。北燕朝鮮謂之樹，秦晉之間謂之杠，南楚謂之趙，東齊海岱之間謂之𣘘，音詵衛之北郊、趙魏之間謂之牒。

《易》曰：初六，剝床以足，蔑貞凶。《象》曰：剝床以足，以滅下也。六二剝床以辯，蔑貞凶。《象》曰：剝床以辯，未有與也。六四，剝床以膚，凶。《象》曰：剝床以膚，切近災也。又曰：巽在床下。《象》曰：巽在床下，上窮也。

《詩》曰：乃生男子，載寢之床。

《禮》曰：曾子寢疾，樂正子春坐於床下，曾元、曾申坐於足，童子隅坐而執燭。童子曰：「華而睆，大夫之簀與！」華蓋也，床弟也。曾子曰：「然！斯季孫之賜也，我未之能易也。元，起易簀！」命元起也。曾元曰：「夫子之病革矣，不可以變。幸而至於旦，請敬易之。」曾子曰：「爾之愛我也不如彼。君子之愛人也以德，細人之愛人也以姑息。吾何求哉？吾得正而斃焉，斯己矣。」舉扶而易之，反席，未安而沒。

《左傳》曰：齊無知殺其君，煞孟陽于床。《注》云，陽小臣代公居床。事具《逐門》。又曰：楚子圍宋。宋大懼，使華元夜入楚師，登子反之床曰：「寡君使元以病告。」又曰：夏子庚卒，楚使薳子憑為令尹，訪於申叔豫，叔豫曰：「國多寵而王弱，國不可為也。」遂以疾辭，方暑，掘地下冰而床焉，重繭衣裘，鮮食而寢。楚子使醫視之，復曰：「瘠則甚矣，而血氣未動。」乃使子南為令尹。

《周禮》曰：王府掌王之衽席床弟。

《國語》曰：晉獻公寢而不寐，郤叔虎曰：「床弟之不安邪？驪姬之不存側耶？」

《戰國策》曰：孟嘗君至楚，獻象床。郢之登徒直，送之，不欲行。見孟嘗君門人公孫戌曰：「象床之直千金，傷此若髮，標賣妻息不足以償。足下能使仆無行，先人有寶劍，愿獻之。」戌曰：「諾。」

范曄《後漢書》曰：袁術僣號，人情離叛，欲北至青州。曹操使劉備邀之。至江寧，坐簀床而嘆曰：「袁術乃至於此乎？」嘔血而死。又曰：向栩性卓詭，常於灶北坐板床氏，如是積久，板乃有膝踝足指之處。又曰：羊茂字季寶，為東郡太守，冬日坐百羊皮；夏月坐一榆木板床。蔬食，出界買鹽豉食之。又曰：薛淳為漢中太守，夏但坐板床，不設席，冬坐羊皮。河內高弘為瑯琊相亦然也。

《魏志》曰：陳登字元龍。許汜與劉備并在荊州牧劉表坐，汜曰：「陳元龍河海之士，豪氣不除。」備問汜：「咀茉豪有事耶？」汜曰：「昔遭亂過下邳，見元龍。元龍無主客之意，不相與語，自上床臥，使客臥下床。」備曰：「君有國士之名。今天下大亂，帝王失所，望君憂國忘家，有濟世之意，而君求田問舍，言無所彩，是元龍所諱，何緣當與君語？如小人欲臥百尺樓上，臥君於地下，何但上下床之間耶？」表大笑。

《晉書》曰：武帝會宴凌云臺。衛瓘醉，因跪帝床前，曰：「臣欲有言。」因以手撫帝床曰：「此座可惜。」帝意乃悟，因謬曰：「公貞大醉也。」瓘於此不復言。又曰：齊獻王攸特為文帝所寵愛。每見攸，輒撫床呼其小字，曰：「此桃符坐也，幾為太子者數矣。」又曰：中宗元帝。既登尊號，百官陪列。詔王導升御床共坐，導固辭曰：「太陽下同萬物，蒼生何由仰照？」中宗乃止。又曰：陶淡字起靜，好道養。年十五六便絕穀，設小床，常獨坐，不與人共。又曰：太尉郗鑒使人求女婿於王導，問令就東廂遍觀諸子。使者歸謂鑒曰：「王氏諸少年并佳，然聞信至，咸自矜持。惟一人在東床坦杠鼬食，獨若不聞。」鑒曰：「正此佳婿。」訪之，乃逸少也，遂以女妻之。又曰：桓玄從荊州下都篡位，所坐御床忽陷。殷仲文進曰：「將由聖德淵重厚，地不能載。」玄大悅。

《燕書》曰：公孫鳳隱於昌黎九城，寢於土床也。

沈約《宋書》曰：武帝初開國，有司奏東西堂施局腳床銀涂釘。上不許，使用直腳床釘用鐵也。又曰：江湛為元凶劭所害。初，湛家數見怪異，未敗之日，所眠床忽有數斗血。又曰：王微不仕，元凶之變，微尋書玩古，遂至足不履地。終日端坐，床皆生埃，惟當坐處獨凈。又曰：羊戎好為雙聲。江夏王義恭嘗設齋，使戎布床。須臾，王出，以床狹，乃自開床。戎曰：「官家恨狹，更廣七寸。」王笑曰：「卿豈惟善雙聲，乃辯士也。」又曰：張敷為中書舍人。狄當、周赳善管要務，以敷同省名家，欲詣之。赳曰：「彼若不相容接，便不如不往，詎可輕行？當曰吾等并己員外郎矣，何憂不得共坐？」敷先設二床，去壁三四尺。二客就席，數呼左右曰：「移我遠客。」赳等失色而去。其自標遇如此。又曰：王僧達，大明中以歸順功封寧陵縣五等侯，遷中書舍黃門郎。路瓊之，太后兄慶之孫也，宅與僧達門并，嘗盛車服詣僧達。僧達將獵，己改服。瓊之就坐，僧達了不與語，謂曰：「身昔門下騶人，路慶之者是何親？」遂焚瓊之所坐床。

《齊書》曰：紀僧貞幸於武帝，稍歷軍校，容表有士風。謂帝曰：「臣小人，出自本縣武吏，遭逢聖時，陛勞至此。為兒婚得荀昭先女，即時無復所須，惟就陛下乞作士大夫。」帝曰：「江斅、謝瀹，我不得歷此意，可自詣之。」僧貞承詣。斅登榻，坐定，斅便命左右曰：「移吾床讓客。」僧貞喪氣而退之。又曰：虞愿除后軍將軍。竇哄回詣，愿不在，見其眠床氏積塵埃，有書數卷。彥回嘆曰：「虞君之清，乃至於此！」令人掃地拂床而去。又曰：竟陵王子良為會稽郡，閤下有虞翻舊床，罷任還，乃致以歸。后於西邸起古齋，多聚古人器服以充之。又曰：少帝夜醉，蕭坦之與曹道罒釗挾抱還延昌殿，置玳瑁床氏。

《梁書》曰：侯景既篡位，聞義師轉近，猜忌彌深。床前蘭錡自曉，然後見客。又曰：長沙王懿孫植性恬靜，獨處一室，床有膝痕。宗室衣冠，莫不楷則。又曰：兼弘性奢侈，侍妾百餘人，不勝金翠。服玩車馬，皆一時之絕。有眠床一張，皆是蹙柏，四面周匝尾筳有異，通用銀鏤金花兩重為腳也。又曰：賀革字文明。少以家貧，躬耕供養，年二十始輟耒，就父授業，精力不怠。有六尺方床，思義未達則橫臥其上，不盡其義，終不肯食。又曰：西域龜茲等國，其王坐金床，隨太歲轉。與妻并坐接客。

《後魏書》曰：魏收讀書，夏月坐板床，隨樹陰諷誦。積年床板為之銳減，而精力不輟。又曰：韓務除龍驤將軍、郢州刺史，獻粕寶床、象牙席。

《唐書》曰：貞觀十八年，召三品以上，賜宴於玄武門。太宗操筆作飛白書，群臣乘醉，就太宗手中相競。散騎常侍劉洎登御床，引手然後得之。其不得者咸稱「洎登床，罪當死，請付法」，太宗笑曰：「昔聞婕妤辭輦，今見常侍登床。」

《莊子》曰：驪姬之父，封人之子。晉國之始得也，曰涕泣沾衿。及其與與同在床、食芻養，而後悔其涕泣也。

《商君書》曰：明者無所不見，人主處在床之上而天下治。

《論衡》曰：孔子將死，遺秘書曰：「不知何一男子，自謂秦始皇，上我堂，踞我床。」

《世本》曰：紂為玉床。

《南方志》曰：南方老人以龜支床。及老人亡，舁床，龜尚活。

《天文集》曰：紫宮門外有天床六星。

《東宮舊事》曰：太子有素柏局腳床七具。

《漢武帝內傳》曰：武帝授西王母貞形六甲云飛十二事，帝盛以黃金，封以白玉函，珊瑚為床，索錦為帷，安著柏梁臺上。

皇甫謐《高士傳》曰：老萊子隱蒙山之陽，支木為床。

《神仙傳》曰：衛叔卿入華山，有紫雲郁，郁白玉為床。

《真人周君傳》曰：周義山字季通，令會仙人，在金屋太室，以彩玉為床。

《馬明先生別傳》曰：明生隨神女還岱宗石室中，金床玉幾。

《西京雜記》曰：武帝為粕寶床、雜寶屏風、別寶帳，設於柱宮中，時人謂為寶宮。又曰：昭陽殿設玉床。又曰：韓嫣以玳瑁為床。

《拾遺記》曰：董偃常臥延清之室，畫石為床。石文如畫，體甚輕，出郅支國。上設紫琉璃帳、火齊屏風。又曰：石季倫屑沉水之香如塵沫，布置象床氏，使所愛者踐之，無跡則賜貞珠百琲。珠百斛曰琲。若有跡者則節其飲食，令體弱。故閨中相戲曰：「爾非細骨輕軀，那得百琲貞珠？」又曰：頻斯國有楓林，林東有大石室，可容萬人坐。壁上刻為三皇之象，天皇十三頭，地皇十一頭，人皇九頭，皆龍身。亦有膏燭之處，緝石為床，床氏有膝痕，深二三寸。

《衡山記》曰：仙人室中有黃玉床。

盛弘之《荊州記》曰：長沙郡有賈誼所穿井，扃腳石床，可容一人坐，其形古制，傳云：「誼所坐床也。」

《西征記》曰：金鄉焦氏山北有漢司隸校尉曾峻冢，前有石床，長八尺，瑩摩鮮明，叩之即鳴。時太尉從事中郎傅珍之，咨議參軍周安穆折石床，各取一頭。為曾氏之後所訟。

《鄴中記》曰：石虎御床殿方三丈，餘其床皆扃腳，高下六寸。后宮別房中有小形玉床，又有轉關床，射鳥獸。

《異物志》曰：麡赍柴二音狼，形如麋而角向前，入林則得之，角正四據，人因以作踞床。

《異苑》曰：沙門支法存，有八尺沉香板床。刺史王淡息切求，不與，遂煞而籍焉。籍，沒也。后息疾，法存出為祟也。

《世說》曰：袁紹年少時，曾夜以劍遣人擲魏武，小下不著，帝揆其後必高，因帖臥床，劍至果高。

《語林》曰：簡文為撫軍時，所坐床氏塵，不聽左右拂。見鼠行跡，視以為佳。

《雜五行書》曰：凡安床，東首貧賤疾病，西首富，南首貴，北首死。

《兵書》曰：將坐床無故自動，下欲害之。

《夢書》曰：夢床所壞者，為憂撇蘙。

曹植《九詠》曰：蕙幬兮荃床。

柴子太《七折》曰：下莞上簟，華鏤之床。

劉楨《續慮賦》曰：布玳瑁之席，設觜蠵觜蠵，大龜也。蠵音惟。之床。憑玫瑤之幾，對金精之盤。

李尤《臥床銘》曰：體之所安，寢處之歡。夕則敬慎，崇德遠奸。

*榻

《堅床銘》曰：體之所安，寢處知歡。久則敬慎，崇德遠奸。

《釋名》曰：長狹而卑曰榻，言其榻然近地也，小者坐主人無二，獨所坐也。

謝承《後漢書》曰：徐稚字孺子，豫章人。陳蕃為太守，不接賓客，惟稚來特設一榻，去則懸之。又曰：周璆字孟玉，陳蕃為太守，璆來，置一榻，去則縣之也。

《蜀志》曰：簡雍性簡傲佚蕩，自諸葛亮以下，則獨擅一榻，須枕臥語，無所為屈。

《吳志》曰：周瑜薦魯肅，孫權引肅合榻對飲言議。

《宋議書》曰：當陽侯劉彥節既貴，士子自非三署，不得上方榻，時以此少之。又曰：顏延之為秘書監光祿勛太常，時沙門釋惠林以才學為文帝所賞，朝廷政事多與之謀，遂為士庶歸仰。上每引見，常升獨榻，延之甚嫉焉，因醉曰：「昔同子驂乘，袁絲正色，此三臺之座，豈可使刑餘居之？」上變色。又曰：王瞻字明遠，一字叔鸞，負氣傲俗，好貶裁人物。仕宋為王府參軍，常詣劉彥節，直登榻曰：「君侯是公孫，仆是公子。引滿促膝，唯余二人。」彥節外雖酬之，意甚不悅。

《齊書》曰：孔休源字慶緒，博學，為晉安王府長史，甚得人譽。王深相倚仗，常於中齋別施榻，云：「此是孔長史坐，人莫得預焉。」其見敬如此。

《後魏書》曰：元順為吏部尚書右仆射，上省，登階向榻，見榻甚故，問都令史徐忤起，曰：「此榻曾見先王坐。」順即哽塞，涕泗交流，久而不能言，遂令換之。

《梁書》曰：臨汝侯猷為益州，頗僣濫。客筵內遂有香燈，不置連榻。武帝知之，以此為僣。卉骷，以憂愧成疾卒。

《唐書》曰：玄宗命太常韋縚讀時令，每月一篇。每孟月朔日，上御宣政殿，側置一榻，東置面案，令韋縚坐而讀之。又曰：李峴為相，元載於政事堂置榻，邀宣事中官坐。峴至，叱左右去榻。

《唐高士傳》曰：管寧自越海，及歸，常坐一木榻，積五十餘年，未嘗箕股，榻上當膝處皆穿。

《郭子》曰：杜預拜鎮南將軍，朝士悉至，客皆在連榻。于稚舒後至，曰：「杜元凱復以連榻坐客。」不坐便去。

《列仙傳》曰：修羊公者，魏人也，止華陰山石室，有懸石榻，臥其上，石盡穿陷。

*胡床

《風俗通》曰：靈帝好胡床，董卓權胡兵之應也。

《魏志》曰：斐潛為兗州刺史，常作一胡床。及去官，留以掛柱。

《齊書》曰：張景貞僣侈。武帝拜陵還，景貞白服乘舴艋，坐胡床，觀者咸疑是太子。

《梁書》曰：武帝軍至新林，楊公則自越城移此，領軍府壘北樓與南掖門相對。嘗登樓望戰，城中遙見麾蓋，縱神鋒弩射之，矢貫胡床，左右皆失色，公則曰：「虜幾中吾腳。」談笑如初。又曰：侯景既篡位，時著白紗帽而尚披青袍，頭插象牙梳，殿氏設胡床及荃蹄，著靴，垂腳坐。

《北齊書》曰：武成胡后與沙門曇獻通，布金錢於獻席下，又掛寶裝胡床於獻屋壁，武成平生之所御者也。

庾肩吾《賦胡床詩》曰：傳名乃外域，入用信中京。足欹形己正，文邪體自平。臨堂對遠客，命旅誓初征。

