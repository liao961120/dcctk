*浚儀王氏

浚儀王氏，士人也。其母葬。女壻裴郎飲酒醉。入冢臥棺後，家人不知，遂掩壙。後經數日不見。裴郎家誣為王氏所殺。遂相訟。王氏實無此，舉家思慮。葬日恐在壙中，遂開壙得之，氣息奄奄，以粥灌之，數日平復。說云，初葬之夕，酒向醒，無由得出。舉目竊視，見人無數。文栢為堂。宅宇甚麗。王氏先亡長幼皆集。衆鬼見裴郎甚驚。其間一鬼曰。何不殺之。妻母云。小女幼稚仰此，奈何欲殺。苦爭得免。既見長筵美饌，歌樂歡洽。俄聞云。喚裴郎。某懼不敢起。又聞群婢連臂踏歌，詞曰。栢堂新成樂未央。廻來廻去繞裴郎。有一婢名穠華，以紙燭燒其鼻準成瘡，痛不可忍，遂起遍拜。諸鬼等頻令裴郎歌舞。飢請食，妻母云。鬼食不堪。令取瓶中食與之。如此數夜。奴婢皆是明器。不復有本形像。出《廣異記》

*章仇兼瓊

唐天寶中。章仇兼瓊為劒南節度。數載入朝。蜀川有張原。本無張字。據明鈔本補。夜叉者，狀如狂人，而言事多中。兼瓊將行，呼而問之，夜叉云。大使若住蜀，有無涯之壽。苦必入朝。不見其吉。兼瓊初甚惶懼，久之曰。安有是耶。遂行。至漢州，入驛，墮馬身死，獨心上微煖。彭州刺史李先令洛陽尉馬某。送藥酒罨藥兼起居。洛陽去漢州五十里，奉命便行。至漢州入驛。到兼瓊所，忽然顛倒而卒。後兼瓊乃蘇。云地下所由以馬尉見。馬氏亦死，便至其家，家人驚異，云。適爾奉命，還何處。處疑是遽字。。

也。不言，視天太息。其妻再問儐從何在。又不把笏，何。何原作可，據明鈔本改。

也。馬殊不言。遽揮使去，因流涕言。已代章仇大使死。適於地下苦論，地下所由並為他。無如之何。自念到官日淺，遠客孤弱，故還取別。舉言。明鈔本言作家。悲號，又謂其妻曰。無苦，我代其死，彼亦當有深恤。無憂不得還鄉。但便爾倉卒，死生永隔，以此為恨耳。言訖不見。子等初猶恍然疑之。尋見牀舁屍還。兼瓊翌日還成都，賻馬氏錢五百萬。又敕彭州。敕彭州原作敷州彭。據明鈔本改。賻五百萬，兼還四年秩祿云。出《廣異記》

*李林甫

唐李林甫為相既久。自以陰禍且多。天下頗怨望，有鬼災，乃致方術士以禳去之。後得一術士曰。相國豪貴久矣，積怨者亦多矣。為禍之基，非一朝一夕之故。雖然，庶可免者，朝夕之禍也。林甫曰。若之何。術士曰。可於長安巿求一善射者以備之。林甫乃於西巿召募之。得焉。自云。嘗厠軍伍間。以善射稱，近為病，他無所知。林甫即資其衣食，月計以給。後一夕，林甫會宴於庭，燕趙翼侍。度曲未終，忽然中絕。善射乾異而聽之。無聞矣。乃默籌曰。夜未闌，忽如是，非有他耶。抑術士之言耶。乃執弓矢。踰垣以入伺之。忽見垣之南，有一物墮而下，又一人踰來，善射者一發中之，乃驚去。因至林甫長樂之地，見歌者舞者。噤而不能囀其喉，屹而不得翻其袖，寂寂然若木偶狀者。因視垣南墮下之物，即一囊而結者。解其中，有數百籤，皆林甫及家僮名氏也。於是以名呼，一一而應。遂宴飲如初。其明日，術士來。且賀以賴此人。不然幾為所禍。乃負冤而死者也。明公久專機要，積戾萬狀。自茲十稔，乃非吾之所知。其後林甫籍沒，果期十年也。出《宣室志》

*陳希烈

陳希烈為相，家有鬼焉。或詠詩，或歌呼，聲甚微細激切，而歷歷可聽。家人問之曰。汝何人而在此。鬼曰。吾此中戲遊，遊畢當去。或索衣服，或求飲食，得之即去，不得即罵。如此數朝，後忽談經史，鬼甚博覽。家人呼希烈姪壻司直季履濟令與鬼談。謂履濟曰。吾因行。故於此戲。聞君特諭，今日豁然。有事當去，君好住。因去。出《紀聞》

*楊國忠

唐天寶中。楊國忠權勢薰灼。朝廷無比。忽有一婦人。詣宅請見，閽人拒之，婦人大叫曰。我有大事，要見楊公，爾何阻我。若不見我，。不字據明鈔本補。見我明鈔本作我見，當令火發。盡焚楊公之宅。閽人懼，告國忠。國忠見之，婦人謂國忠曰。公為相國，何不知否泰之道。耻公位極人臣，又聯國戚，名動區宇，亦已久矣。奢縱不節，德義不修，而壅塞賢路，諂媚君上，又亦久矣。略不能傚前朝房杜之蹤迹，不以社稷為意，賢與愚不能別。但納賄於門者，爵而祿之。大才大德之士伏於林泉。曾不一顧。以恩付兵柄，以愛使牧民。噫。欲社稷安而保家族，必不可也。國忠大怒，問婦人曰。自何來。何造次觸犯宰相。不懼死罪耶。婦人曰。公自不知死罪，翻以我為死罪。國忠怒。命左右欲斬之。婦人忽不見。國忠驚未已。又復立於前。國忠乃問曰。是何妖耶。婦人曰。我實惜高祖太宗之社稷，被一匹夫傾覆。公不解為宰相，雖處佐輔之位，而無佐輔之功。公一死小事耳，可痛者，國朝自此弱。幾不保其宗廟，胡怒之耶。我來白於公，胡多事也。今我却退，胡有功也。公胡死也。民胡哭也。言訖，笑而出，令人逐之，不見。後至祿山起兵。方悟胡字。原闕出處。明鈔本作《出宣室志》。今見說郛三三瀟湘錄

*李叔霽

唐天寶末，祿山作亂。趙郡李叔霽與其妻自武關南奔襄陽。妻與二子死於路，叔霽遊荊楚。久之，祿山既據東京。妻之姑。姑原作孤。據明鈔本改，寡居。不能自免，尚住城中，辛苦甚至。役使婢洛女。洛女原作女各。據明鈔本改。出城採樵，遙見犢走甚急，有紫衣人騎馬在後。車中婦人。頻呼洛。洛原作各。據明鈔本改，女。既近。回識我否。婢驚喜曰。李郎何往。娘子乃爾獨行。妻乃悲泣云。行至襄陽，叔霽及兩兒並死於賊。我緣飢餒。擕小兒女嫁此車後人。遂與洛。洛原作各。據明鈔本改。女見姑。哭畢。問姊娣何在。姑言近在外。曰。此行忽速，不可復待。留停半日許，時民飢，姑乃設食，粗糲無味。妻子於車中取粳米飯及他美饌，呼其夫與姑餐。餐畢便發。臨別之際，謂曰。此間辛苦，亦合少物相留，為囊齎已前行。今車中唯有一疋半絹，且留充衣服。深以少為恨也。乾元中，肅宗克復二京，其姑與子同下揚州。月餘。叔霽亦至，相見悲泣，再嘆其妻。於客中因產歿故，兼小兒女相次夭逝。言訖。又悲泣。姑初慙怍。為其姪女為賊所掠。及見叔霽情至，因說其事。云所著裙，即此留絹也。叔霽咨嗟而已。吳郡朱敖嘗於陳留賊中識一軍將。自言索得李霽婦云。出《廣異記》

*新繁縣令

新繁縣令妻亡，命。命原作少。據明鈔本改。女工作凶服。中有婦人，婉麗殊絕。縣令悅而留之。甚見寵愛。後數月，一旦慘悴，言辭頓咽。令怪而問之，曰。本夫將至，身方遠適，所以悲耳。令曰。我在此。誰如我何。第自飲食，無苦也。後數日求去，止之不可，留銀酒杯一枚為別。謂令曰。幸甚相思，以此為念。令贈羅十疋。去後恒思之，持銀杯不捨手，每至公衙，即放案上。縣尉已罷職還鄉里，其妻神柩尚在新繁，故遠來移轉。投刺謁令。令待甚厚。尉見銀杯，數竊視之。令問其故，對云。此是亡妻棺中物，不知何得至此。令歎良久，因具言始末，兼論婦人形狀音旨，及留杯贈羅之事。尉憤怒終日，後方開棺，見婦人抱羅而臥，尉怒甚，積薪焚之。出《廣異記》

*姚蕭品

姚蕭品者。杭州錢塘人。其家會客，因在酒座死，經食頃乃活。云。初見一人來喚，意是縣家所由。"由"原作"用"，據明鈔本改。出門看之。便被捉去。至北郭門，有數吏在船中。捉者令品牽船，品云。忝是緒餘。未嘗引挽。遂被捶擊，辭不獲已。力為牽之，至驛亭橋，已八九里所，鬼不復防禦。因爾絕走得脫也。出《廣異記》

*梁守威

唐肅宗時，安史之黨方亂。邢州正在賊境，刺史頗有安時之志。長安梁守威者，以文武才辨自負，自長安潛行，因往邢州，欲說州牧。至州西南界。方夜息於路傍古墓間。忽有一少年手擕一劒亦至。呵問守威曰。是何人。守威曰。我遊說之士。欲入邢州說州牧。令立功報君。少年曰。我亦遊說之士也。守威喜而揖，共坐草中，論以世亂。少年曰。君見邢牧，何辭以說。守威曰。方今天子承祧。上皇又存，佐國大臣，足得戮力同心，以盡滅醜類。故不假多辭，邢牧其應聲而奉我教也，可謂乘勢因時也。少年曰。君知其一。不知其二。今太子傳位，上皇猶在。君以為天下有主耶。有歸耶。然太子至靈武，六軍大臣推戴，欲以為天下主。其如自立不孝也，徒欲使天下怒，又焉得為天下主也。設若太子但奉行上皇。而徵兵四海。力剪群盜，收復京城，唯撫而輯之，爵賞軍功，亦行後而聞之，則不期而大定也。今日之大事已失，卒不可平天下。我未聞自負不孝之名，而欲誅不忠之輩者也。者也原作答曰。據明鈔本改。欲安天下，寧群盜，必待仁主得位。君無說邢牧，我若可說，早已說之。守威知少年有才略，因長嘆曰。我何之。昔劉琨聞天下亂而喜，我今遇天下亂而憂。少年乃命行，詣一大林。及達曙。至林下。見百餘人。皆擐甲執兵，乃少年之從者。少年索酒饌，同歡話而別。謂守威曰。我授君之一言，君當聽之。但回長安，必可取爵祿也。太子新授位，自賤而貴者多矣。關內亂之極也，人皆思治願安，君但以治平之術教。教字原闕。據明鈔本補。關內諸候。因依而進。何慮不自立功耶。守威拜謝而回，纔行十步已來，顧之不見。乃却詣林下訪之。唯見壞墓甚多。出《瀟湘錄》

