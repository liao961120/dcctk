*總敘冠

《說文》曰：冠，糸也，所以糸發。弁冕之總名也。

《釋名》曰：冠，貫也。所以貫韜髮也。

董巴《漢與服志》曰：上古穴居野處，衣毛而冒皮，未有制度。後世聖人易之以絲麻。觀翚翟之文，榮華之色，乃染帛以效之，始作五彩，成為五緌。又曰：術氏冠有五彩，衣青玄，裳前員，其制差池四重。趙武靈王好服之，今不施用也。

《白虎通》曰：人所以有冠者，𢃩也，所以𢃩持發也。人懷五德，莫不貴德，示成禮，有修飾文章，故制冠以飾首，別成人也。

《三禮圖》曰：緇布冠，始冠之冠也。太古冠布，齋則緇之，今武冠則其遺象也。太古未有絲繒，始麻布耳。又曰：建華冠，祠天地五郊，八佾舞人服之，以鐵為柱，卷貫雜大珠九枚。

《禮記·檀弓》曰：古者冠縮縫，今也衡縫，縮，從也。今禮制衡讀為橫。今冠橫縫，以其辟積多。故喪冠之反吉，非古也。解時人之喪冠，縮縫，古冠耳。

又《郊特牲》曰：冠義：始冠之，冠緇布冠也。始冠三加，先加緇布冠。太古冠布，齋則緇之，其緌也。齋則緇之，鬼神重闇也。孔子曰：「吾未之聞也。」冠而敝之可也。三代改制齋冠不用。適子冠於阼，以著代也。醮於客位，加有成也。三加彌尊，喻其志也。始加緇布冠，次皮弁，次爵弁，冠益尊而志益大也。冠而字之，敬其名也。委貌，周道也。章甫，殷道也。毋追，牟下音堆。夏后氏之道也。周弁，殷冔，音詡夏收，三王共皮弁素積。「所不易於先代。又曰：黃衣黃冠而祭，息田夫也。野夫黃冠，黃冠，草服也。以息艮服，象季秋草木黃落。

又《玉藻》曰：始冠，緇布冠，自諸侯下達，冠而敝之可也。本大古耳，非時王之法服也。玄冠朱組纓，天子之冠也。緇布冠繢緌，諸侯之冠也。皆始冠之冠也。玄冠，委貌。委，諸侯緇布冠有緌，尊者飾也。繢或作繪，緌或作蕤。玄冠丹組纓，諸侯之齊冠也。玄冠綦組纓，士之齋冠也。言齋時所服也，四命已上齋祭異冠也。縞冠玄武，子姓之冠也。謂父有喪服，子為之不純吉也。武，冠卷也，古者冠卷也。縞冠素紕，既祥之冠也。紕，緣邊也。紕，讀如埤益之埤，既祥之冠也，己祥祭而之服也。垂緌五寸，惰游之士也。惰游，罷民也。亦縞冠素紕，凶服之象也。垂長緌、明非既祥。玄冠縞武，不齒之服也。所放不率教者。居冠屬武。謂燕居冠也。著冠於武少威儀。自天子下達，有事然後緌。燕無事者去飾。又曰：玄冠紫緌，自魯桓公始也。蓋僣宋王者之後服也。緌當用繪。

又《冠義》曰：冠者，禮之始也。古者冠禮筮日笊賓，所以敬冠事，敬冠事所以重禮，重禮所以為國本也。

《傳》曰：狄卻署衛，齊桓公封衛于楚丘，衛國忘亡。忘其滅亡之困。衛文公大布之衣，大帛之冠。用諸侯諒闇之服。又曰：鄭子華之弟子臧奔宋，好聚鷸冠。鷸，鳥名。聚鷸羽為冠，言非法之服。鄭伯聞而惡之，使盜誘之。八月，盜煞之陳宋之間。君子曰：「服之不衷，身之災也。」又曰：衛獻公戒孫文子、寧惠子食。皆服而朝，日旰不召，而射鴻於囿。二子從之，不釋皮冠而與之言。又曰：齊侯田于沛，招虞人以弓，不進，使人執而問之。辭曰：「昔我先君之田也。旌以招大夫，弓以招士，皮冠以招虞人。臣不見皮冠，故不敢進。」乃舍之。又曰：范獻子求貨於叔孫，使請棺繕。以求冠為辭。取其冠法而與之兩冠，曰：「盡矣。」

《詩》曰：彼都人士，臺笠緇撮。緇撮，緇布冠也。

《穀梁傳·哀公》曰：公會晉侯、吳子于黃池。吳王夫差曰：「好冠來。」孔子曰：「大矣夫差，未能言冠而欲冠也。范寧曰：不知冠有差等，惟欲好冠。

《史記》曰：高祖時籍孺，孝惠時閎孺，婉佞貴幸，與上臥起，故惠帝時郎中皆冠鵕鸃、具帶、傅脂粉，比閎、籍之屬。又曰：丞相公孫弘燕見，上或時不冠至。如汲黯見，上不冠不見。嘗坐武帳中，黯前奏事，上不冠，望見黯，避帳中，敬禮如此。

《漢書》曰：高祖為亭長，以竹皮為冠。及貴，所謂劉氏冠也。后令爵非公乘以上，毋得冠劉氏冠也。又曰：沛公略地陳留，麾下騎士酈食其，其里中子也。食其見之曰：「沛公吾所欲從。」騎士曰：「沛公不喜儒，諸客冠來者，沛公則解其冠，溺其中。未可以儒生說也。」又曰：杜欽字子夏，家富而目偏盲。茂陵杜業亦字子夏，時人號欽為盲杜子夏以相別。欽惡以疾詆，乃為小冠，廣裁一寸，由是京師更謂欽為小冠杜子夏，而業為大冠杜子夏。又曰：蓋寬饒初拜衛司馬，冠大冠，帶長劍，躬按行士卒之室。又曰：江充召見，衣紗縠禪衣，冠禪纚步搖冠，上見之，曰：「燕趙固多奇士。」又曰：王陽與貢禹為友。陽為益州刺史，禹聞之，彈其冠以醋荇薦。陽薦禹於成帝，召為大夫。

《東觀漢記》曰：莽居攝，子宇諫莽而莽煞之。逢萌謂其友人曰：「三綱絕矣。不去，禍將及人。」即解冠掛東門而去。又曰：段颎滅羌，詔賜颎赤幘大冠一具。又曰：馬援與公孫述有舊。援入蜀，述見之甚喜，冠之交內之冠，立舊友之位。

《後漢書》曰：劉虞為公孫瓚所誅。初，虞以儉素為操，冠敝不改，乃就補其穿。及遇害，瓚兵搜其內，而妻妾服羅紈，盛綺飾。時人以此疑之。

《續漢書》曰：梁冀改與服，別制卑幘狹冠。

《晉書》曰：劉暾字長升，轉侍御史。武庫火，尚書郭彰率百人自衛而不救火，暾正色詰之。彰怒曰：「我能截君角也。」暾勃然謂彰曰：「君何敢恃寵作威作福？天子法冠而欲截角乎？求紙筆奏之，彰伏不訃涸，眾人解釋，乃止。

崔鴻《十六國春秋·前燕錄》曰：慕容廆曾祖父慕容跋，見燕代少年多冠步搖冠，好之，乃斂發襲冠。諸部因呼之為步搖，其後音訛而為慕容，遂以慕容為氏。又曰：慕容俊下書曰：「周禮冠冕體制，君臣略同。中世己來，亦無常體。今特制燕平上冠，悉賜廷尉己下，使瞻冠思事，刑斷詳平。諸公冠悉顏裹屈竹錦纏作公字，以代梁處，施之金瑱，令仆，尚書置瑱而己，秘監令別施珠瑱，庶能敬慎威儀，示民軌則。」

《齊書》曰：武帝幸劉悛弟。帝著鹿皮冠，劉悛設兔毛衾於牖中。宴樂，以冠賜悛，至夜乃去。

梁書》曰：陳伯之。濟陰睢陵人也。年十三四。好著獺皮冠。又曰：張欣泰為直閤步兵校尉，領羽林監。欣泰通涉，雅好交結，多是名素正直，輒著鹿皮冠，挾素琴，有以啟武帝曰：「將家兒何敢作此舉止？」又曰：婆利國以瓔絡繞身，頭著金長冠，高尺餘，形如弁，綴以粕寶之飾。

《後魏書》曰：崔休兼給事黃門侍郎，參定禮儀。帝常閱故府，得舊冠，題曰「南部尚書崔逞制」顧謂休曰：「此卿家舊事也。」

《唐書》曰：貞觀中，太宗初服翼善冠，賜貴臣進德冠，因謂侍臣曰：「幞頭起自周武帝，蓋以便於軍容。今四海無虞，息武事，此冠頗彩古樣，兼類幞頭，乃宜常服，可與袴褶通用。」又曰：肅宗時，司天韓穎奏五官正其官配五方，臣請冠上加一星，衣從方色。

《國語》曰：定王使單襄聘于宋，遂假道於陳，以聘于楚。及陳，陳靈公與孔寧、儀行父南冠以如夏氏。單子歸，告王曰：「陳，我大姬之後也，棄袞冕而南冠以出，不亦簡彝乎？」

《家語》曰：哀公問孔子曰：「昔舜何冠？」孔子不對。公曰：「有問於子，不對何也？」對曰：「舜之為君，好生惡煞，任能授賢。君舍此不遵而冠是問，是以緩對。」又曰：大夫請罪用白冠牜毛纓。

《周書》曰：成王將加元服，周公使人來零陵，取文竹為冠。

《春秋繁露》曰：冠之在首，玄武之象也。玄武，貌之最嚴威者。其象在後。反居首者，武之至而不用者矣。

《春秋合誠圖》曰：天皇大帝，北辰星也。含元秉陽，舒精吐光，居紫宮中，制御四方，冠有五彩。

《戰國策》曰：王升謂齊宣王曰：「王之憂國愛民，不若王愛尺縠也。」王曰：「何謂？」升曰：「王使人為冠，不使左右便辟而使工者，何也？為能之也。今王治齊，非左右便辟無使也，臣故曰不如愛縠也。」

桓子《新論》曰：傳記言魏牟北見趙王，王方使冠工制冠於前，問治國於牟。對曰：「大王誠能重國若此二尺縱，則國治且安。」王曰：「國所授於先人，宗廟社稷至重，而比之二尺縱，何也？」牟曰：「大王制冠，不使親近而必求良工者，非為其敗縱而冠不成與ｈ囫治國不善，則社稷不安，宗廟不血食。大王不求良士而任使其私愛，此非輕國於二尺縱之制耶？」王尾馛應。又曰：宋康王為無頭之冠以示勇。

《六韜》曰：冠雖敝，禮加之於首；履雖新，法踐之於地。

《莊子》曰：宋钘、尹文為華山之冠以自表。又曰：盜跖責孔子曰：「爾詐言造語，妄稱文武，冠拔木之冠，帶死牛之肋，搖唇鼓舌，擅生是非，以迷天下之主。」

《尉繚子》曰：天子玄冠玄纓，諸侯素冠素纓，大夫已下練冠練纓。

《墨子》曰：昔齊桓公高冠博帶以治其國，楚莊王鮮冠組纓、絳衣博袍以治其國。

《孟子》曰：陳相道許子之行言於孟子。孟子曰：「許子必種粟而後食乎？」曰：「然。」「許子冠乎？」曰：「冠。」曰：「奚冠？」曰：「冠素。」曰：「自織之與？」曰：「以粟易之。」曰：「許子奚為不自織？」曰：「害於耕。」

《韓子》曰：齊桓公飲酒，遺其冠，恥之，三日不朝。管仲曰：「此有國者之恥，公胡不雪之以政？」公曰：「善！」因發囷倉，賜貧窮，論囹圄，出薄罪。處三日，而民歌之曰：「公胡不復遺其冠乎？」

《晏子春秋》曰：景公為巨冠長衣以聽朝。

《淮南子》曰：莊王誅史里，孫叔敖制冠澣衣。史里，佼臣也。惡人死，自知當見用，故作冠澣衣。又曰：楚莊王好觟胡瓦切。冠，楚國效之也。許慎注曰：今力士冠。又曰：冠之於人也，寒不能暖，風弗能障，暴不能敵，然而戴冠履屨者，其所自托者然。又曰：魯人身善制冠，妾善織履。往徙於越而大困，以有用游於不用之鄉也。

《瑣語》曰：范獻子卜獵，命人占之。得其繇也，曰：「君子得黿，小人遺冠。」范獻獵而無得，遺其豹冠。

《語林》曰：丞相拜，司空諸葛道明在坐。王指冠冕曰：「君當復著此乎？」

《古今注》曰：曾參鋤爪，三足烏來萃其冠。

《漢武內傳》曰：上元夫人戴九星靈芝夜光之冠，西王母戴太貞晨嬰之冠。

《神仙服食經》曰：漢武帝閑居未央殿。有人乘白雲車，駕白鹿，冠芙蓉冠，曰：「我中山衛叔卿也。」

《楚辭》曰：余幼好此奇服，年既老而不衰；帶長鋏之陸離，冠青雲之崔嵬。又曰：高余冠之岌岌，長余珮之陸離。又曰：握申椒與杜若，冠浮雲之峨峨。

摯虞《游思賦》曰：戴朗月之高冠，綴大珠之明珰。

傅玄《冠銘》曰：居高無忘危，在上無忘敬。懼則安，敬則正。

曹植《與陳琳書》曰：夫披翠云以為衣，戴北斗以為冠，帶虹蜺以為紳，連日月以為珮。此服非不美也，然而帝王不服者，望殊於天，志絕於心矣。

張衡《粕辯》曰：微霧之冠，飛翮之纓。

