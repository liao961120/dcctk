*太常

《釋名》曰：九旗之名。日月為常。畫日月於其端，天子所建。言常明。

《周禮》曰：司常掌九旗之物名，日月為常。又曰：節服氏掌祭祀、朝覲、袞冕、六人維王之太常。

《禮記》曰：成王封周公於曲阜，命魯公世世祀周公以天子之禮樂。是以魯君乘大路、載孤韣，旂十有二旒、日月之章。又曰：旂十有二旒，龍章而設日月以象天也。

*旂

《釋名》曰：交龍為旂。旂，依倚也。通以一赤色為之，無文彩。諸侯所建也。

《爾雅》曰：有鈴曰旂。懸鈴于竿頭，畫交龍于旒也。

《詩》曰：載見辟王，曰求厥章，龍旂陽陽。又曰：魯侯戾止，言觀其旂。其旂筏筏，鸞聲噦噦。

《周禮》曰：龍旂九斿，以象大火也。

《傳》曰：臧哀伯諫曰：「三辰旂旗，昭其明也。三辰，日月星也。於旂旗，象天之明。又曰：子魚曰：「以先王觀之，則尚德也。昔武王克商，成王定之，選建明德，以藩屏周。故周公相王室以尹，天下於周為睦，分魯公以大路、大旂。」交龍為旂，周禮同姓以封。

*旌

《釋名》曰：析羽為旌。旌，精也。有精光也。

《爾雅》曰：注旄首曰旄。載旌處于竿頭也。

《周禮》曰：析羽為旌。凡軍疏啜旌旗，甸亦如之。凡輸共獲旌，歲時共更旌。取舊與新。

《禮記》曰：武車綏旌，綏，垂舒之。德車結旌。不盡飾，結謂收斂之也。

《左傳》曰：初，衛宣公烝於夷姜，生伋子。屬諸右公子，為之娶於齊而美。公取之，生壽及朔。屬壽於左公子。夷姜縊。宣姜與公子朔拘伋子。公使諸齊，將煞之。壽子告之，使行，不可，曰：「棄父之命，惡用子矣。有無父之國則可也。」及行，飲以酒。壽子載其旌以先。盜煞之。伋子至，曰：「我之求也，彼何罪？請煞我乎！」又煞之。又曰：楚許伯御樂伯，攝叔為右，以致晉師。許伯曰：「吾聞致師者，御靡旌摩壘而還。」又曰：宋公享晉侯于楚丘，請以桑林舞、師題以旌夏。旌夏，大旌也。以大旌表識其行列。晉侯懼，退入於房。去旌卒享而還。

《詩》曰：孑孑干旌，在浚之城。

《史記》曰：蘇秦說楚合從。楚王曰：「寡人自料，以楚當秦，不見勝也。內與群臣謀，不足恃也。寡人臥不安席，食不甘味，心搖搖然如懸旌而無所終薄。今主君欲一天下，收諸侯，存危國，寡人謹奉社稷以從。」

*旆

《釋名》曰：雜帛為旆。以新色綴其邊為翅尾也，將帥所建。象物雜色也。

《爾雅》曰：繼旐曰旆。續旐末為煞尾。

《詩》曰：蕭蕭馬鳴，悠悠旆旌。又曰：織文鳥章，白旆央央鳥章，鳥之文章也。央央，鮮明貌。

《左傳》曰：晉或以廣隊不能進，楚人惎之脫局，少進，馬還，又惎甚教之。之拔旆投衡，乃出。又曰：晉侯伐齊。齊登巫山以望晉師。晉人使司馬斥山澤之險，雖所不至，必旆而疏陳之，使乘車者左實右偽，以旆先與，曳柴而從之。齊侯見之其眾也。乃歸。又曰：八月辛未，治兵，建而不旆。建，立旌旗，不曳其旆游也。壬申，復旆之。諸侯畏之。

*旟

《爾雅》曰：錯革鳥曰旟。

《釋名》曰：鳥隼為旟。旟，舉也，軍吏所建，急疾走事則有稱舉矣。

《周禮》曰：鳥旟七斿，以象鵓火也。

《詩》曰：眾維魚矣，旐維旟矣。大人占之，眾維魚矣。實維豐年。旐維旟矣，室家溱溱。

*旐

《釋名》曰：龜蛇為旐。旐，兆也。龜知氣兆之吉凶，建之於後，察事宜之形兆也。

《爾雅》曰：緇廣充幅長尋曰旐。

《周禮》曰：龜蛇四游，以象宮室。

《詩》曰：我出我車，于彼郊矣。設此旐矣。建彼旄矣。彼旟旐斯，胡不旆旆。旆旆，旒垂貌。又曰：出車彭彭，旂旐央央。

*幡

《釋名》曰：幡，幡也。其貌幡幡然也。

《魏志》曰：陶謙字恭祖，少孤，以不羈聞。年十四，猶綴帛為幡，乘竹馬，戲邑中。

《宋書》曰：高祖討盧循，戰於左里。高祖麾之，竿折，幡沉於水，眾咸懼。高祖笑曰：「昔覆舟之役亦如之，今勝必矣。」果破賊。

*麾

蔡邕《月令章句》曰：麾，鳥翼以為旌幢麾也。

《魏志》曰：張遼從征袁尚於柳城，卒與虜遇。遼勸火戰，氣甚奮。太祖壯之，自以所持麾授遼。遂擊，大破之，斬單于蹋頓。

*旄頭

《史記》曰：肽星曰旄頭。

《漢書》曰：梁丘賀字長翁，宣帝祠孝昭廟，先驅旄頭劍挺墮，音地。首垂插泥中，挺，引也。劍自然引挺出也。刃向乘與，車馬驚。於是召賀筮之，有兵謀，不吉。上還，使有司侍祠。是時，霍氏外孫任宣坐逆謀反，宣子章夜玄服入廟，執戟，欲為逆。發覺伏誅。

《東觀漢記》曰：東海王強置虎賁、旄頭。

應劭《漢官儀》曰：舊曰羽林郎為林旄頭，放發驅，今但用營士。

《玄中記》曰：秦始皇時終南公有梓樹，大數百圍，蔭宮中。始皇惡之，興斃蕙之。天輒大風雨，飛沙石，人皆疾走。至夜瘡合。有一人中風雨，傷寒，不能去，留宿。夜聞有鬼來問樹，言：「秦王凶暴相伐，得不困耶？」樹曰：「來即作風雨擊之，其奈吾何？」鬼又曰：「秦王使三百人被頭，以赤絲繞樹伐汝，得無敗乎？」樹漠然無言。疾入報，秦皇案言伐斷，中央有一青牛出，逐之入水。秦王因立旄頭騎。

摯虞《決疑錄要注》曰：世祖武皇帝因會問侍臣，曰：「旄頭之義何謂耶？」侍中彭權對曰：「《秦記》云，國有奇怪，觸山截水，無不崩潰，惟畏旄頭。故使虎士服之，衛至尊也。」中書令張華曰：「有是言而事不經。臣以為壯士之怒，發踴沖冠，義取於此也。」

徐爰《釋疑略》曰：乘與黃麾內羽林班弓箭，左罼右者熊皮，謂之旄頭。

《魏武表》曰：不悟陛下復加后命，命置旄頭，以比東海。

*云罕

徐廣《車服注》曰：云罕，罼罕也。

司馬相如《上林賦》曰：弋玄鵠，弄干鏚，載云罕，掩群雅。

張衡《東京賦》曰：云罕九游，闟戟膠葛。

潘岳《籍田賦》曰：五輅鳴鑾，九旗揚旆。瓊鈒入蕊系，云罕晻藹。

*黃鉞

《說文》：鉞，大斧也。夏執玄戈，殷執白戚，周左仗黃鉞。

《字林》曰：鉞，斧也。

《書》曰：武王左仗黃鉞，右秉白旄。

《周書》曰：武王陳牧野，既誓以馳。商師大崩，商辛自燔於火。王斬之以黃鉞，懸諸大白。

《左傳》曰：楚王將戮齊慶封，負之以斧鉞，以徇於諸侯，曰：「無或如齊慶封，殺其君，弱其孤，以盟其大夫。」封反曰：「無或如楚恭王之子圍，煞其君之子而自立，以盟諸侯。」

《漢書》曰：王莽使司徒王尋鎮洛陽，初發長安，宿霸昌廄，亡其黃鉞。尋士房楊素狂直，乃哭曰：「此經所謂喪其資斧者也。」莽聞，乃煞之。

《吳志》曰：假陸遜黃鉞，吳王親執輩馛見之。

《晉公卿禮秩》曰：太尉賈充、河間王颙、梁王彤、司徒王衍、汝南王亮、太傅楊駿、東海王越、義陽王望、齊王攸、瑯琊王伷、東平公荀晞，皆假黃鉞。

《晉書》曰：石勒、王彌寇京師，以王衍都督征諸軍，持節假黃鉞以伐之。

《齊書》曰：高帝輔政，王儉議加黃鉞。任遐曰：「此文事，應報褚公。」彥回也。帝曰：「褚脫不與，卿將何計？」遐曰：「彥回保妻子、愛性命，非有奇才異節，遐能制之？」果無違異。

崔豹《古今注》曰：今斧、黃鉞、鐵斧、玄鉞，三代通用之以斷斬。今以黃鉞為乘與之飾，玄鉞諸王公得建之。武王以黃鉞斷紂頭，故王者以為戒。太公以玄鉞斬妲己，故婦人以為戒。漢制，諸公建玄鉞。以太公助武王斷斬，故為諸公之飾。大將出征特加黃鉞者，以銅為之，黃金涂刃及柄，不得磋圇也。

《淮南子》曰：至精之感，無所不通。昔武王渡孟津，而陽侯之波逆流而擊，疾風晦冥。武王舉黃鉞，瞋目麾之，曰：「予在，天下誰敢害吾意者？」於是風去而波罷，遂得濟。又曰：國有難召將，詔之曰：「社稷之命，在將軍身。今國有難，愿子將而應之。」將軍授命，乃令祝史太卜，齋三日，之太廟，鉆靈龜。卜吉，曰：「以授旗鼓。」君入廟門，西面而移至堂下，北面立。王親操鉞持頭，授將軍柄，曰：「從此上至天者，將軍制之。」又復操斧持頭，授將軍其柄，曰：「從此下至淵者，將軍制之。」

《世說》曰：諸葛亮之次渭濱也，魏明帝遣辛毗為軍司。宣王既與亮對渭而陣，亮設誘譎萬方，宣王果大怒憤，將應以重兵。亮遣間諜視之，還曰：「有老夫毅然仗黃鉞，當軍門立，軍不得出。」亮曰：「此辛毗也。

徐爰《釋疑略》注曰：豹尾、黃鉞、金鉦，舊載馬車，晉江左乘馬執之，宋元嘉中復舊典。

*豹尾

崔豹《古今注》曰：豹尾車，周制也，象君子豹變，尾言謙也。古軍正建之，今惟乘與焉。

《漢書》曰：成帝趙昭儀方大幸。每上甘泉，嘗從在屬車豹尾中。

《晉中興書》征祥說曰：海西公初即位，忘設豹尾，亦服妖也。豹尾，儀服之主，大人所以豹變也。西海凡庸，不可以主社稷，故忘其豹尾，示不能終。

《晉書》曰：王敦謀逆，以沈充、錢鳳為謀主。明帝誅之，使充鄉人沈楨往吳興喻充以為司空，曰：「丈夫共事，終始當同，寧可中道改易？」禎陳成敗，苦勸之，充不納。率兵，臨發，謂妻子曰：「男兒不豎豹尾，約不還也。」

《齊書》曰：高昭劉皇后年十七，斐方明為子求婚，酬許己定。后夢見先有迎車至，猶如常家迎法，后不肯去。次有迎至，龍旂豹尾，有異於常，后喜而從之。既而與斐氏不成婚，竟嬪於上。

《武昌記》曰：樊口南百步有樊山，孫權獵於山下。依夕，見一姥，問權：「獵何所得？」對云：「正得一豹。」姥曰：「何不豎其尾？」語竟，忽然不見。因為立廟，以其處楚山神，故名為樊山大姥。

蔡邕《獨斷》曰：大駕屬車七十一乘，最後一車懸豹尾，豹尾己前皆省中。

*警蹕

《周禮·夏官》曰：隸仆掌蹕宮中之事。蹕，止行者。又曰：師氏掌以美詔王，告王以善道也。使其屬帥四夷之隸，各以其斃撖守王門之外，且蹕。蹕，止行人使不得近王宮。又曰：卿士掌大賓客，率其屬夾道而蹕。

《史記》曰：文帝過渭橋，有一人橋下走出，乘與馬驚，捕，屬之廷尉，曰：「縣人來，聞蹕聲，匿橋下。久之，出，見車騎，即走爾。」廷尉張釋之奏：「此人犯蹕，當罰金。」事見《刑法門》。

《漢書》曰：梁孝王，竇太君少子。愛之，得賜天子旌旗，從千車萬騎，出稱蹕，入言警，擬於天子。又曰：上官桀與燕王詐上書，奏霍光道上稱蹕。

《續漢書》曰：建安二十二年命魏王建天子旌旗，出警入蹕。

《東觀漢記》曰：姚期次貺為光武賊曹椽，從平河北，上至薊。薊中應王郎，上驚去，吏民遮道不得行，期瞋目道左，曰：「蹕！」大眾披辟。後上即位，上笑曰：「卿欲逐蹕耶？」又曰：楊秉諫桓帝曰：「王者至尊，出入有常，警蹕而行，清室而止。」

《漢舊儀》曰：皇帝出殿，則傳蹕止人，先置素室清宮而後住。

《晉書》曰：桓玄至京都，警蹕不絕于音。玄篡盜八旬而奔敗。

《宋書》曰：竟陵王誕在石頭城內修乘與法物，習唱警蹕。

《梁書》曰：武帝永明末，與兄懿卜居東郊之外，范云亦筑室相依。梁武每至其所，妻常聞蹕聲，又常與梁武同宿顧暠之舍。妻方產，云在外，曰：「武帝有王者相。」云起曰：「王當仰屬相以見歸。」因是盡心推事。又曰：侯景即位，唱警蹕。識者以為名景而言警蹕，非久祥也。景聞惡之，改為備蹕。人又曰：「備於此便畢矣。」

《周生列子》曰：庖饌班錯，所享不過一味；華蓋結駟，列道警蹕，其榮不過容膝。

《蘇子》曰：夫走卒警蹕列呼而行，此諸侯之所謂榮華，世俗之謂富貴也。

楊雄《甘泉賦》曰：八神奔而警蹕。

