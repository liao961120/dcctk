*枕

《說文》曰：枕，臥為所薦首者也。

《釋名》曰：枕，檢也，所以檢項也。

《詩》曰：角枕粲兮，錦衣爛兮。又曰：有美一人，碩大且儼。寤寐無為，展轉伏枕。

《周禮》曰：玉府掌王之金玉玩好，大喪則供角枕。

《禮曰》：雞初鳴，咸盥潄，斂枕簟。斂枕簟，不欲人見。

《國語》曰：楚靈王敗於乾溪，王親獨行，彷徨於山林之中。三日乃見其涓人疇，王呼之曰：「余不食三日矣。」疇移而進，王枕其股以寢於地。王寐，疇枕王以圤而去之。圤，塊也。

《洞林》曰：丞相從事中郎王文英家枕自作聲。

《漢書》曰：淮南王有《枕中鴻寶苑秘書》，言使鬼物為金之術，及鄒衍重道延命方，世人莫知。劉更生父於武帝時治淮南獄，得書。更生以為奇，獻之，言黃金可成。上命典尚方鑄，事費甚多，不驗。

《後漢書》曰：藥崧天性樸忠，家貧為郎。嘗獨直臺上，無被，枕杫，杫音思漬切，謂姐九也。蜀漢之郊曰胡杫。食糟糠。帝每夜入臺，輒見崧，問其故，甚嘉之。自此詔太常賜尚書以下朝夕餐，給幃帳。

《東觀漢記》曰：黃香事親，暑則扇枕，寒則以身溫席。

《後魏書》曰：高昌有白鹽，其形如玉。高昌人取以為枕，貢之中國。

《魏志》曰：蘇則為侍中，董昭嘗枕則膝臥，則推下之曰：「蘇則膝非佞人枕也。」

《魏略》曰：大秦國出五色枕。

《吳書》曰：張纮作《楠榴枕賦》，陳琳在北得之，因以示士人曰：「此吾鄉里張子幼作也。」

《晉書》曰：王敦鎮豫章，為王澄以舊意所侮。敦益忿怒，請澄入宿，陰欲煞之。而澄左右二十人持鐵馬鞭為衛，澄手恒捉玉枕以自防，故敦未之得發。后敦賜澄左右酒，皆醉。借玉枕觀之，因下床而謂澄曰：「何與杜弢通信？」敦令力士路戎扼煞之。又曰：筮者謂董豐曰：「君憂獄，遠二枕，避三沐。」豐既歸，妻具枕授沐，豐皆不從，其夜果誤煞撇蘙。

沈約《宋書》曰：《武帝記》曰：寧州常獻虎魄枕，光色甚麗。時北征以虎魄治金瘡，上大悅，命搗碎分諸將。又曰：武昌王渾少而凶戾，為中書令，每夕裸身露頭往散騎省戲。因彎弓射直郎周郎，中枕，以為笑樂。又朱石齡少好武，不事崖撿。舅淮南蔣氏才劣，齡石使舅臥廳事，剪紙方一寸，帖著舅枕，以刀子懸擲之，相去八九尺，百擲百中。舅畏齡石，終不敢動。

《齊書》曰：陳顯達建武世不自安，侍宴酒后啟上借枕，帝令與之。顯達撫枕曰：「臣年己老富貴己足，惟少枕死。特就陛下乞之。」上失色曰：「公醉矣。」

《北齊書》曰：郎基字世業性清慎，嘗語人曰：「任官之所木枕亦不須作，況重於此者也。」

《梁書》曰：王茂為雍州長史。人或譖茂反，武帝弗之信。令鄭紹叔往候之，遇其臥，因問疾。茂曰：「我病可耳。」紹叔曰：「都下煞害日甚，使君家門涂炭。今欲起義，長史那猶臥？」茂因擲枕起，即袴褶，隨紹叔入見武帝。

《唐書》曰：玄宗嘗制大被、長枕，與寧王憲申共之。又曰：貴妃娣虢國夫人豪侈尤甚，所枕照夜枕，不知其價，夜中照廡，其光如晝。

《尸子》曰：孝子一夕五起，視親衣之厚薄，枕之高下。

《淮南子》曰：楚將子發好伎道之士。有善偷者往見子發，子發禮之。無幾，齊伐楚。偷夜出盜其齊將軍枕，歸之。明夕，復取其簪，又以歸之。齊師大駭，還師而去。

《越絕書》曰：越王問范子曰：「寡人己問陰陽之事，穀之貴賤可得而知乎？」曰：「陽者主穀貴，陰者主穀賤，故當寒而不寒，穀為之暴貴；當溫而不溫者，穀為之暴賤。」王曰：「善。」書帛藏之枕中，以為國寶。

范子曰：「堯舜禹湯者，皆有預見之明，雖有凶年而民不窮。」王曰：「善。」以丹書置之枕中，以為邦貴。

《東宮舊事》曰：皇太子納妃，有龍頭舊髻枕、銀環鉤副之。

蔡質《漢官儀》曰：尚書郎直給通中枕。

《西京雜記》曰：趙飛燕為皇后，其女弟上遺虎珀枕、龜文枕。

《拾遺錄》曰：魏咸熙二年，宮中夜夜有異，或吼呼驚人，乃有傷害者，詔使宦者暗中伺候，有白虎，毛色凈密，以戈投虎，即中左目，俄而往取，虎己隱形，更搜覓不見。乃於藏中得一玉虎枕，左目有血。帝嗟其大異，問諸大臣。答云：「昔誅梁冀，得玉虎枕一枚，云此枕單池國所獻，臆下有題云『帝辛九年獻』，帝辛，紂也。金玉久而有神。」

《神仙傳》曰：泰山父者，漢武帝東巡狩，見父頭頂白光高數尺。帝呼問之，曰：「有道疏嗵臣作神枕，枕有三十二物。二十四物以氣應二十四氣，八物應八風。臣行之，轉少而齒生。」

《列異傳》曰：景初中，咸陽縣吏王臣夜倦，枕枕臥。有頃，聞灶下有呼曰：「文納何以不之頭下？」應曰：「我見枕不得動，汝來就我。」至乃飲缶也。

《集異記》曰：中山劉玄暮忽見一人，著烏袴褶，取火照之，面首有七孔，面莽黨然。乃請師筮之，師曰：「此是君家先世物，久則為魅。」劉因執縛，刀砍數下，變為一枕，乃是其先祖時枕。

《異苑》曰：胄夼枕文石枕臥，忽暴雷震其枕。旁人莫不為之怖懾，微覺有聲，不為驚也。

楚宋玉《高唐賦》曰：楚王嘗游高唐，怠而晝寢，夢見一婦人，曰：「妾巫山之女也，愿薦枕席。」

司馬相如《長門賦》曰：摶芳以為枕，席荃蘭而為香。

又《美人賦》曰：高茵重設，角枕橫施。

劉向《別錄》曰：向有《芳松枕賦》。后漢張纮《瑰林枕賦》曰：有卓爾之殊瑰，超詭異以邈絕。且其色也，如蕓之黃；其為香也，如蘭之芳。其文彩也，霜地金莖，紫葉而紅榮。

蔡邕《警枕銘》曰：應龍蟠蟄，潛德保靈。帛器象物，示有其形。哲人降鑒，居安慮傾。

崔骃《六安枕銘》曰：枕有規矩，恭一其德。承元寧躬，終始不忒。六安言六面安也。

蘇彥《楠榴枕銘》曰：珍木之奇，文郁理鮮。廉棱方正，密滑貞堅。卞敬宗作，《無患枕贊》。無患，木名也。又言枕之無患也。

江文通詩曰：撫枕懷百慮。

*被

《說文》曰：衾，大被也。

《釋名》曰：被，所以被覆人也，衾也。其下廣大如岸，一授人也。

《論語》曰：必有遣骭，長一身有半。

《詩》曰：錦衾爛兮。又曰：肅肅宵征，抱衾與裯。裯，單被也。

《傳》曰：楚子次于乾溪。雨雪，楚王皮冠、秦復陶、翠被、豹舄，執輩馛出。

《史記》曰：王章字仲卿，疾無被，臥牛衣中。又曰：汲黯曰：「公孫弘位至三公，俸祿甚厚。為布被，此詐也。」上問弘，弘謝曰：「有之。夫九卿與臣善者無過黯，然今日廷詰臣，誠中臣之病。夫以三公為布被，飾詐以釣名。且臣聞管仲相齊有三歸，侈擬於君，桓公亦霸；晏嬰相景公，食不重肉，妾不衣絲，齊國亦治。今臣位為御史大夫而為布被，自九卿以下至小吏，無差，誠如黯言。且無汲黯申之，陛下安聞此言？」天子以為謙讓，愈益厚之。

《漢書》曰：廣川王去妃昭信甚妒。王愛姬陶望卿，昭信妒之，譖於王曰：「望卿視有奸窺。」即言郎中令臥錦被，王信之，擊煞之。又曰：李夫人疾篤，上自臨候之。夫卻噬坊謝曰：「妾久寢病，形貌壞，不可見帝，愿以王及兄弟為托。」又曰：霍光薨，詔賜繡被百領。

《後漢書》曰：祭遵奉公，家無私財，布被，夫人裳不加彩。又曰：宣乘性節儉，常服布被，蔬食。

華嶠《後漢書》曰：樂崧為郎，獨宿直臺上，無被，帝推被與之。

袁山松《後漢書》曰：范丹為萊蕪長，去官無被，空囊自隨也。

謝承《漢書》曰：京兆朱寵字仲威，為太尉，家貧，臥布被。朝廷賜錦被，臥兼布被。又曰：羊續字興祖，為南陽太守，以清率下。惟臥一幅布綯，敗，糊紙補之。綯與裯同。

《東觀漢記》曰：王良為大司徒，在位恭儉。妻子不入官舍，布被瓦器。又曰：馮豹字仲文，後母惡之。嘗因豹夜臥，引刀砍之，正值其起，中被，獲免。又曰：馮豹每奏事未報，常服省閤下，或從昏至明。天子默使小黃門持被覆之，曰：「勿驚之。」

《漢官典職》曰：尚書郎入直，供青練白綾被，或錦被。

《魏書》曰：文帝詔朝臣三代大夫知被服，五代大夫知飲食，此言被服、飲食難曉也。

《晉陽春秋》曰：莖〈㩳〉有目疾。文鴦之來攻，驚而目出，懼六軍恐，蒙以被，痛甚，嚙被破。

《晉書》曰：魏舒為尚書郎。或有非其人，論者欲有沙汰之言，舒乃曰：「吾即其人也。」襆被徑出。論者咸自愧之也。又曰：楊駿被誅。初，駿徵高士孫登，遺以布被。登截被於門外，大呼曰：「斫刺！」旬日，托疾死。及是，其言果驗。又曰：光逸字孟祖，為博昌小吏。令使之冒雨還，令不在，逸解衣臥衾中。令還，詰之，逸曰：「衣單冒雨，如不易衣衣，必致凍死，何惜一被而煞一人耶？」令奇之而不問。又曰：祖逖字士稚，與琨共被寢，中夜聞雞鳴，蹴琨覺，曰：「起舞！此非惡聲。又曰：吳納為吳興守，徵為尚書，去任，有被幞而己。又曰：禿發烏孤之祖壽闐之在孕，母胡掖氏因寢而產於被中。鮮卑謂被為禿發，因而氏焉。

《宋書》曰：虞龢位中書郎廷尉。少好學，居貧，房漏，恐濕墳典，乃舒被覆書，書獲全而被大濕。時人以比高鳳。又曰：沈麟士以楊王孫、皇甫謐深達生死而終禮矯俗，乃自為終制，遺令「氣絕剔被，取三幅布以覆尸。及斂，仍移布於尸下，以為斂服。反被左右兩際以周上。」又曰：康沙門釋寶志，玉亮欲以衲被遺之，未及有言，寶志忽來，牽被而去。又曰：羅研齊狗兒之役，臨汝侯嘲之曰：「卿蜀人，樂禍貪亂，一至於此。」對曰：「蜀中積弊，實非一朝。百家為林，不過數家有食，貪亂樂禍，無足多怪。若令床氏有百錢布被，甑中有數升麥飯，寧肯為亂乎？」

《梁書》曰：斐之橫字如岳，少好賓，重氣俠，不事產業。兄之尚以其縱誕，乃為狹被、蔬食以激厲之。之橫嘆曰：「大丈夫富貴必作百幅被。」后為吳興太守，作百幅被，以成其志。

《陳書》曰：高宗時豫州獻織成羅文錦被，詔「於云龍門外焚之。」

《孫卿子》曰：天子至尊重無上矣。衣被則五彩雜間色重文繡，加飾之以珠玉。

《家語》曰：黔婁先生死，被短露足。孔子及門人見之，謂其妻曰：「寧使正之不足，不可斜之有餘。」

《說苑》曰：鄂君乘青翰之舟，張翠華之蓋。越人擁楫而歌曰：「山有木兮木有枝，心悅君兮君不知。」於是鄂君舉繡被而覆之。

夏侯《孝子集》曰：羊太常辛夫人，字憲英，性不好華麗，從外孫胡母楊上夫人錦被，夫人取，反臥之。

《晉惠帝起居注》曰：帝至朝歌，無被。中黃門以兩幅布被給帝。

《東宮舊事》曰：太子納妃，有彩柸文綺被一、絳具文虜筳，幅被一、絳被羅文繡四五幅被一。

《東宮故事》曰：太子有七彩文綺被，又有絳文羅面被。

《京兆舊事》曰：長安孫晨家貧，為郡功曹，十月無被，夜臥蒿束，晝收之。

《西京雜記》曰：趙飛燕為皇后，其女弟上遺鴛鴦被。

晉陸云《與兄機書》曰：一日按行曹公器物，有寒夏被七枚。

《海內先賢傳》曰：姜肱字伯淮，事繼母。年少，肱兄弟感《凱風》之孝，同被而寢不入室，以慰母心也。

《邊讓別傳》曰：讓字元禮，才辯俊逸。孔融薦於魏武曰：「邊讓為九州之被則不足，為單衣襜則有餘。」

《益部耆舊傳》曰：王忳字少林，於客舍見諸生疾，甚困，謂忳曰：「腰下有黃金十斤，愿以相與，乞收藏尸骸。」未及問其姓名，呼吸困絕。忳賣金一斤以給棺柩，餘九斤置生腰下。後署大度亭長，到亭，有白大馬一匹入亭中。其日大風，有一繡被隨風而來，而後忳乘馬，馬突入金彥父家。彥父見曰：「貞得盜矣。」忳說得馬之狀，又取被示之。彥父曰：「卿有何陰德？」曰：「念葬諸生事。」且說形狀。彥父曰：「貞我子也。」忳即以被馬歸之，彥父不授。遣迎生喪，金具存焉。

《列女后傳》曰：江夏孟宗少游學，與同學共處。母為作十二幅被。其鄰婦怪問之，母曰：「少兒尾操，懼明類之不顧。大其被以招貧生之臥，庶聞君子之言耳。」

《桓任傳》曰：任后母酷惡，常憎任，為作二幅箕踵被。

《杜祭酒別傳》曰：君曾新作被，暖眠不覺，晏起，乃嘆：「暖眠使人忘起異事。」因命著陌上，有寒苦人，舉被乞之。常眠布被中。

《孫略別傳》曰：親戚有窮老者，略或推被以恤之，竟寒不解帶而寢。

《郭子》曰：殷浩好作揚州，劉君行，日小欲暮，便令左右取被幞。人問其故，答云：「刺史嚴，不敢夜行。」

《語林》曰：魏武云：「我眠中不可妄近，近槁冀人不覺，左右宜慎之。」后乃陽凍眠，所幸小兒竊以被覆之，因便砍煞。自爾莫敢近之。又曰：傅信字子思。遭父喪，哀慟骨立。母憐之，竊以錦被蒙其上。林宗往吊之，見被，謂之曰：「卿海內之雋，四方是則。如何當喪，錦被蒙上？」郭奮衣而去。自後賓客絕百許日。

《古詩》曰：客從遠方來，遺我一端綺。文彩雙鴛鴦，裁為合歡被。著以長相思，緣以結不解。

《樂府詩》曰：天寒知被薄，憂思知夜長。

《楚辭》曰：翡翠珠爛齊光。

陸云《芙蓉詩》曰：寢共織成坊，絮之同功綿。

傅玄《被銘》曰：被雖溫，無忘人之寒，無厚於己，無薄於人。

張華《苦行》曰：重無暖氣，班被覆空床。

潘岳《悼亡詩》曰：凜凜涼風升，始覺夏衾單。豈曰無重纊，詩與同歲寒。

劉孝威《謝賚錦被啟》曰：色艷蒲萄，彩逾聯璧。鄂君慚繡，楚侍羞珠。雖復帝賜鶴綾，客贈鴛綺。高慚藻麗，遠謝鮮明。漢老悅其怪文，魏馬驚其香氣。

