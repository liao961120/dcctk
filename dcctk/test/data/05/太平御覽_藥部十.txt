*桔梗

《廣雅》曰：犁如，桔梗。

《管子》曰：五沃之土生桔梗。

《范子計然》曰：桔梗出河東洛陽。

《戰國策》曰：淳于髡一日而見七士於宣王，王曰：「寡人聞：千里之一士，是比肩而相望；百世一聖，若隨踵而生也。今子一朝而見七士，士不亦眾乎？」淳于髡曰：「夫鳥同翼者聚飛，獸馱葶者俱行。今求桔梗於沮澤，累世不能得一；之皋黍梁父之陰，則卻車載耳。王求士於髡，譬挹水於河，取火於燧也。」

《建康記》曰：建康出桔梗，極精好。

《搜神記》曰：鄱陽趙壽有犬蠱。有陳岑詣壽，忽有大黃犬六七，群出吠岑，后余伯歸與壽婦食，吐血幾死。屑桔梗以飲之，乃愈。

《本草經》曰：桔梗，一名犁如。味辛微溫。生山谷。治胸脅痛、腸鳴、驚悸。生嵩高。

《吳氏本草經》曰：桔梗，一名符蔰，一名白藥，一名利如，一明澹草，一名盧茹。神農、醫和距，無毒；扁鵲、黃帝咸；歧伯、雷夠允，無毒；李氏大寒。葉如薺苨，莖如筆管，紫赤。二月生。

*巴豆

《廣雅》曰：巴菽，巴豆也。

《蜀志》曰：犍為南安縣出巴豆。

《晉書》曰：賈后使太醫令程據合巴豆杏子丸，矯詔使黃門孫慮赍至許昌，以害太子。

《列仙傳》曰：玄俗，河間人，餌巴豆、云英，賣一丸七錢。

盛弘之《荊州記》曰：朐月忍縣有巴子城，地多巴豆。

《廣志》曰：犍為僰道縣出巴豆。

《博物志》曰：鼠食巴豆，三年重三十斤。

《本草經》曰：巴豆，一名巴菽。味辛溫。生川谷。主治溫瘧、傷寒熱，破癖瘕結堅，通六府，去惡肉，除鬼毒邪注，殺蟲。生巴蜀郡。

《范子計然》曰：巴菽出巴兢。

《吳氏本草經》曰：巴豆，一名菽。神農、歧伯、桐君辛，有毒；黃帝甘，有毒；李氏主溫熱寒。葉如大豆。八月彩。

*鬼臼

《吳氏本草經》曰：一名九臼，一名天臼，一名雀犀，一名馬目公，一名解毒。生九真山谷，及冤句。二月、八月彩根。

*莽草

《范子計然》曰：莽草出三輔，青色者善。

《淮南萬畢術》曰：莽草浮魚。取莽草葉并陳粟米，合搗之，以內水，魚皆死。

《本草經》曰：莽草，味辛溫。生山谷。治風頭、癰乳、疝瘕、結氣、疥瘙、疽瘡。生還谷。

《吳氏本草經》曰：莽，一名春草。神農辛，雷公、桐君苦，有毒。生上谷山中，或冤句。五月彩，治風。

*忍冬

《本草經》曰：忍冬，味甘，久服輕身

*淫羊霍

《本草經》曰：淫羊霍，一名蜀前。味辛寒。治陰痿、傷中，益氣強志，除莖痛，利小便。生上郡陽山。

《吳氏本草經》曰：淫羊霍，神農、雷公辛，季氏小寒。堅骨。

*狼牙

《本草經》曰：狼牙，一名牙子。味寒。生川谷。治邪氣，去白蟲、疥、痔。生淮南。

《建康記》曰：建康出狼牙。

《范子計然》曰：狼牙出三輔，色白者善。

《吳氏本草經》曰：狼牙，一名支蘭，一名狼齒，一名犬牙，一名抱牙。神農、黃帝苦，有毒，桐君咸；歧伯、雷公、扁鵲苦，無毒。或生冤句。葉青，根黃赤。六月、七月華，八月實黑。正月、八月彩根。

*香蒲

《本草經》曰：香蒲，一名睢蒲。味甘平。生池澤。治五藏心下邪氣，堅齒明目聰耳。久服，輕身能老。生南海。

《吳氏本草》曰：醮，一名醮石，一名香蒲。神農、雷夠允。生南海池澤中。

*爵李

《本草經》曰：郁核，一名爵李。

*腐婢

《本草經》曰：腐婢，小豆花也。

*落石

《本草經》曰：落石，一名鯪石。味苦溫。生川谷。治風熱。久服輕身，明目，潤澤好顏色，不老延年。生太山。

《吳氏本草經！曰：落石，一名鱗石，一名明石，一名縣石，一名云華，一名云珠，一名云英，一名云丹。神農苦，小溫；雷公苦，無毒；扁鵲、桐君甘，無毒；李氏大寒，云藥中君。彩無時。

*鬼箭

《廣雅》曰：鬼箭，神箭也。

《本草經》曰：衛矛，一明屙箭。味苦寒。生川谷。治女子崩中、下血、腹滿、汗出，除邪，殺鬼毒。生霍山。

《吳氏本草經》曰：鬼箭，一名衛矛。神農、黃帝、桐君苦，無毒。葉如桃如羽。正月、二月、七月彩，陰乾。或生野田。

*房葵

《博物志》曰：房葵，與狼毒相似。

《本草經》曰：房葵，一名梨蓋。味辛。冬生川谷。久服，堅骨髓，益氣。生臨淄。

《吳氏本草經》曰：房葵，一名梁蓋，一名爵離，一名房苑，一名晨草，一名利如，一名方蓋。神農辛，小寒，桐君、扁鵲無毒，歧伯、雷公、黃帝苦，無毒。莖葉如葵，上黑黃。二月生根，根大如桔梗根，中紅白。六月花白，七月、八月實白。三月三日彩根。

*麻黃

《廣雅》曰：龍沙，麻黃也。麻黃莖，狗骨也。

《本草經》曰：一名龍沙。味苦溫。生川谷。治中風、傷寒、出汗，去熱邪氣，破堅積聚。生晉地。

《范子計然》曰：麻黃出漢中三輔。

《吳氏本草經》曰：麻黃，一名卑相，一名卑監。神農、雷公苦，無毒；扁鵲酸，無毒；李氏平。或生河東。四月立秋彩。

慕容晃與顧和書曰：今致麻黃五斤。

*茈葫

柴胡二音

《本草經》曰：茈葫，一名地薰。味苦平。生川谷。治心腹，祛腸胃結氣。久服輕身，明目益精。生弘農。

《吳氏本草經》曰：茈葫，一名山來，一名茹草。神農、歧伯、雷公苦，無毒。生冤句。二月、八月彩根。

*亭歷

《爾雅》曰：蕇，音典。亭歷。實、葉皆似芹，一明宸薺。

《淮南子》曰：亭歷冬生。

《周髀》曰：凡北極左右，物有朝生暮獲，謂亭歷、冬生之類。

*紫苑

《游名山志》曰：石室紫苑。

《吳氏本草經》曰：紫苑，一名青苑。

*女萎

《本草經》曰：女萎，一名左眄，一名玉竹。味辛。生川谷。久服，輕身能老。生太山。

*蓍實

《本草經》曰：蕘實，味苦酸，平，無毒。主益氣，充肌膚，明目聰惠，先知。久服，不饑不老，輕身。生少室山谷。八月、九月彩實，日乾。

*地椹

《本草經》曰：地椹，一名石龍芮，一名食果能。味苦，平。生川澤。治風寒。久服，輕身明目，不老。生太山。

《范子計然》曰：石龍芮，出三輔，色黃者善。

《吳氏本草經》曰：石龍芮，一名姜苔，一名天豆。神農苦，平；歧伯酸；扁鵲、李氏大寒；雷公咸，無毒。五月五日彩。

*黃環

《本草經》曰：黃環，一名陵泉，一名大就。味苦。生山谷。主治蟲毒、鬼魅、邪氣、咳逆、寒熱。生蜀郡。

《范子計然》曰：黃環，出魏郡，黃色者善。

《吳氏本草經》曰：蜀黃環，一名生蒭，一名根韭。神農、黃帝、歧伯、桐君、扁鵲辛，一經味苦，有毒。二月生，初出正赤，高二尺，葉黃員端，大莖，葉有汁，黃白。五月實員。三月彩根，根黃，從理如車輻，解治蠱毒。

*菟絲

《爾雅》曰：唐蒙、女蘿，菟絲也。

《廣雅》曰：女蘿，松蘿也。菟丘，菟絲也。

《史記·龜策傳》曰：下有伏苓，上有菟絲。

《博物志》曰：女蘿，菟絲。寄草上，根不著地。

《呂氏春秋》曰：或謂菟絲無根。非無根也，其不屬也，伏苓是也。

《淮南子》曰：芩絲無根而生。伏苓抽，菟絲死。

《抱樸子》曰：案，仙方中自有合離草，一名獨搖，一名離母。所以謂之合離，下根如芋魁，有游子十二枚，周環之，大魁數尺。雖相須生，而實不連，以氣相屬耳。如菟絲之草，下有伏苓之根，無此菟在下，則絲不得生於上。又曰：初生之根，其形似兔。掘取，刻其血，以和丹服之，立變化，在意所作。

《吳氏本草經》曰：兔絲實，一名玉女，一名松蘿，一名鳥蘿，一名鸮蘿，一名復實，一名赤網。生山谷。

劉楨詩曰：青青女蘿草，上依高松枝。幸蒙庇眷恩，為惠不可訾。

*石蕓

《爾雅》曰：茢，勃茢也。郭璞癥曰：一名石共，音列。

《范子計然》曰：石蕓出三輔。

*甘遂

《廣雅》曰：陵旱，甘遂也。

《建康記》曰：建康出甘遂。

《本草經》曰：甘遂，味苦寒。生川谷。治大腹、疝瘕、脹滿、面目浮腫，除留飲宿食。出中山。

《范子計然》曰：甘遂出三輔。

《吳氏本草經》曰：甘遂，一名主田，一名日澤，一名重澤，一明屙丑，一名陵藁，一名甘藁，一名苦澤。神農、桐君苦，有毒；歧伯、雷公有毒。須二月、八月彩。

*馬刀

《本草經》曰：馬刀，味辛微寒。生池澤。治補中，漏下、赤白、留寒熱，破石淋，殺禽獸賊鼠。生江海。

《范子計然》曰：馬刀出河東。

《吳氏本草經》曰：馬刀，一名齊蛤。古納切。神農、歧伯、桐君咸，有毒；扁鵲小寒，大毒。生池澤江海。彩無時也。

*女青

《本草經》曰：女青，一名雀翾。味辛平。生山谷。治蠱毒，逐邪殺鬼。生朱崖。

《羅浮山記》曰：又有男青，似女青。

《吳氏本草經》曰：女青，一名霍由祗。神農、黃帝辛。

*王孫

《本草經》曰：王孫，味苦平。治五藏邪氣、濕痹、四肢疼酸。生海西。

《吳氏本草經》曰：黃孫，一名王孫，一名蔓延，一明瀚草，一名海孫。神農、雷公苦，無毒；黃帝甘，無毒。生西海山谷，及汝南城郭垣下。蔓延，赤文，莖葉相當。

*因塵

《爾雅》曰：因塵，馬生也。

《本草經》曰：因塵蒿，味苦。治風濕、寒熱、邪氣結、黃疽。久服，輕身益氣，能老。生太山。

《吳氏本草》曰：因塵，神農、歧伯、雷公苦，無毒；黃帝辛，無毒。生田中，葉如藍。十一月彩。

*淮術

《吳氏本草》曰：淮術，神農、雷公無毒。生晉平陽、河東平澤。治久咳上氣、傷中羸虛，補中益氣。

*百部

《抱樸子·內篇》曰：百部苗似拔葜，治咳，殺虱。

《博物志》曰：百部與門冬相似。

*千歲垣中膚皮

《吳氏本草》曰：千歲垣中膚皮，得姜、赤石脂共治。

*蒛葐

《爾雅》曰：茥，音奎。蒛葐。復盆也，實似莓而小，可食。

《吳氏本草》曰：缺盆，一名復盆。

*蒱陰實

《吳氏本草》曰：蒱陰實，生平谷，或圃中。延蔓如瓜，葉實如桃。七月彩。止溫延年。

