*皂莢

《廣志》曰：雞棲子，皂莢也。

《宋書》曰：明帝憎婦人妒。劉休妻王氏妒，帝聞之，賜休妾，敕王氏二十杖，令休於宅后開小店，使王氏親賣掃帚、皂莢，以此辱之。

《齊書》曰：明帝每用皂莢授餘濼與左右，曰：「桿猶堪明日用。」又曰：王儉素恨虞玩之，東歸，儉不出送，朝廷無祖餞者。玩之卒后，員外孔皚詣儉，求會稽五官。儉方盥，投皂角於地，曰：「卿鄉俗惡，虞玩擲炅死煩人！」

《三國典略》曰：梁玄初，甘露降荊州皂莢樹。

《南史·陳本紀下》曰：梁末，童謠云：「不見馬上郎，只見黃塵起。黃塵污人衣，皂莢相料理。」及王僧辯平，群臣奏高祖曰：「王僧辯本乘巴馬擊侯景，馬上郎，王字也；黃塵，陳也。」世不解皂莢之義。及陳滅於隋，隋氏姓楊，楊者，羊也，說者以江東人謂羖羊角為皂莢。

《神仙傳》曰：劉綱受老君道，成，上大皂莢樹，飛去入云。又曰：云仙翁斬皂莢樹，以杯承之，皆是好酒。

《洛陽宮殿簿》曰：建始殿前，槐及皂莢二世覡。

《扶南傳》曰：安息國出酢皂莢，可食，味最美。

《幽明錄》曰：曲阿虞晚所居宅內，有一皂莢樹，大十餘圍，高十餘丈，枝條扶疏，蔭復數家，諸鳥依其上。晚令奴斫上枝因墮胎死，空中有罵詈者，言：「晚！汝何意伐我家居？」更以瓦石推擲，大小并委頓。如此一年，漸消滅。

《范子計然》曰：皂莢出三輔，上價一枚一錢。

葛洪《治溺死方》曰：搗皂莢，裹以綿，內死人下部，中水出即活。

*辛夷

《本草經》曰：辛夷，一名辛引，一名侯桃，一名房木。

《神農本草》曰：辛夷，生漢中魏興涼州川谷中。其樹似杜仲樹，高一丈餘，子似冬桃而小。

《楚辭》曰：飲菌若之朝露兮，構桂木而為室。所飲食潔清，所處芬香。雜橘柚以為囿兮，列辛夷與椒楨。又曰：乘赤豹兮從文貍，辛夷車兮結桂旗。

*茱萸

《洞林》曰：郭璞避難至新息，有人以茱萸令璞射之。璞曰：「子如小鈴含玄珠，構支言之是茱萸。」

《說文》曰：椒，似茱萸，出淮南揚州，有茱萸樹。

《風土記》曰：茱萸，椒也。九月九日成熟，色赤可彩。世俗亦以此日折茱萸。費長房云：「以插頭髻，可避惡。」

《異苑》曰：庾紹為東郡令，宗協與紹中表，旦服茱萸酒，忽見紹來，仍求酒，執酒杯還置，云：「茱萸氣。」協云：「惡之耶？」紹云：「上官皆畏，況我乎？」

《雜五行書》曰：舍東種楊、茱萸各三株，增年益壽，除患害。

《蜀都賦》曰：其圃則有蒟蒻、茱萸。

曹植《樂府歌》曰：茱萸自有芳，不若桂與蘭。

*㯏

《毛詩·鶴鳴》曰：樂彼之園，爰有樹檀，其下維㯏。㯏，惡木也。

《詩義疏》曰：幽州謂之㯏桑，或曰楮桑，荊、楊、交、廣謂之㯏。今江南績其皮以為布，又搗以為紙。長數丈，潔白，光澤甚好。葉初生，可以為茹。

《說文》曰：㯏，楮也。

裴淵《廣州記》曰：蠻夷取㯏皮，熟搥為褐裹髻布，鋪以擬氈。

《錢塘記》曰：靈隱山，四布似蓮花，中央生穀樹，甚高大。

《韓子》曰：宋人有為其君以像為楮葉者，三年而成，亂之楮葉中，而不可別也。

《吳氏本草》曰：㯏木皮治喉閉痹，一名楮。

《魏王花木志》曰：南方記楮子如梅實，二月花色，仍連實，七八月熟。土人鹽藏之，味辛。出交趾。

*蔦

音鳥

《爾雅》曰：寓木，宛童也。寄生樹也。一名蔦。

《漢書》曰：武帝使東方朔射復，郭舍人曰：「朔中榜臣百，不中賜臣帛。」乃復樹上寄生，朔曰：「蔞藪也。」舍人曰：「朔果不中！」朔曰：「生肉為膾，乾肉為脯，著肉為寄生，盆下為蔞藪。」上令榜舍人。

*合歡

《古今注》曰：欲蠲人以憂，則贈以丹棘。丹棘，一名忘憂。欲蠲人之忿，則贈以青裳。青棠，一名合歡，能忘忿。枝葉繁弱，互相交結，每一風來，輒自相解，不相牽綴。嵇康種之舍前。

《本草經》曰：合歡味甜平，生川谷，安五臟，和心氣，令人歡樂無憂，久服輕身明目，生益州。

仲長統《昌言》曰：漢安帝時，有異物生長樂宮東廡柏樹，永巷南閨合歡樹，議者以為芝草也，群臣皆賀受賜。

《晉宮閣名》曰：華林園，合歡四株。

《神農本草》曰：合歡生豫州河內川谷，其樹似狗骨樹。

嵇康《養生論》曰：苕草忘憂，合歡蠲忿。

*白銀

《湘州記》曰：益陽縣西，山多銀木。

《晉宮閣名》曰：華林園，白銀八株。

*𣏞

《交州記》曰：𣏞，赤色，堪作叢蕷床。

《游名山志》曰：樓石山多章𣏞，皆為三四五圍。

鄧德明《南康記》曰：南康縣瞢忘鄧切。永極源，去郡并九百，地多章𣏞樹。

*桄榔

《蜀志》曰：興吉南漢縣有桄榔樹，峰頭生葉有面，大者收面乃至百斛。《華陽國志》同。

《吳錄》曰：交趾南海縣出桄榔，中有米屑為面。

《臨海異物志》曰：桄榔木，外皮有毛，似栟櫚而散生，作纟乍綆，漬之不腐。其木剛，作鈠、釤、鋤，利如鐵，中濕更利。惟中焦即致敗耳。皮中有粉似搗稻米繼，又似麥面，中作面餌。

《廣志》曰：桄榔樹，大四五圍，長五六丈，洪直，旁無枝條。其顛生葉，似棕葉。斫其木，肥堅難傷，入數寸，得面。

《博物志》曰：蜀中有樹名桄榔，皮里出屑如面，用作餅，食之，謂之桄榔面。

《魏王花木志》曰：桄榔出興吉國者，樹高七八丈。其大者，一樹出面百斛。交趾又有樹，其皮有光屑，取之乾搗，以水淋之，如面，可作餅餌。

《嶺表錄異》曰：桄榔樹，枝葉并蕃茂，與棗、檳榔等樹小異。然葉下有須，如粗馬尾。廣人彩之，以織巾子。其須尤宜咸水浸漬，即粗脹而韌，故人以此縛舶，不用釘線。木性如竹，紫黑色，有文理而堅。工人解之，以制博奕局。此樹皮中有屑如面，可為餅食之。

《水經》曰：漢興縣溪中多生邛竹、桄榔樹，樹出綿，而夷人資以自給。

*欀

音湘

《吳錄·地理志》曰：交趾望縣有欀樹，其皮中有如白米屑者，乾之，水淋之似面，可作餅。郡內皆有之。

左思《吳都賦》曰：文欀貞橿。

*莎木

《蜀志》曰：莎樹，大四五圍，長六七丈。峰頭生葉出面，一樹出一石，正白，而味似桄榔。

《南中八郡志》曰：莎樹，大四五圍，長十餘丈。樹皮能出面，大者百斛，色黃。鳩民部落而就食之。

《廣志》曰：莎樹多枝葉，葉兩邊行列，若飛鳥翼。其面色白。樹收面不過一斛。搗篩乃如面，不則如磨屑。為飯滑軟。

*木綿

《吳錄·地理志》曰：交阯定安縣有木綿樹，高大，實如酒杯。中有綿，如絲之綿。又可作布，名曰緤，一名毛布。

《廣州記》曰：枝似桐枝，葉似胡桃而稍大，出交、廣二州。

《羅浮山記》曰：木綿，正月則花，大如芙蓉。花落結子，方生綿與葉耳。子內有綿，甚白，蠶成則熟，南人以為缊絮。

《廣志》曰：木綿樹，赤華，為房甚繁，逼側相比，為綿甚軟。出交州永昌。

*杬

《爾雅》曰：杬，魚毒也。郭璞癥曰：杬木，子似栗，生南方。皮厚，汁赤，中藏卵果。

《臨海異物志》曰：杬，味如楮。

《廣志》曰：原木，漬其汁，消殺眾毒，生南方。

*魄

《爾雅》曰：魄，榽音奚醯音醯也。魄，大木，細葉，似檀，匠箔東多有之。

《廣雅》曰：青檀，似奚醯。語曰：「齊人斫檀，奚醯先殫。」

*樕樸

音速卜

《爾雅》曰：樕樸，心也。郭璞癥曰：槲樕別名。

*檴杔

檴，呼化切

《說文》曰：狗杶也。

*欒

《說文》曰：欒，木也，似木蘭。從木聲。

*文木

《吳錄》曰：南朱桐縣有文木，材堅黑，如水牛角，作馬鞭。

《山海經》曰：符愚之山文木，其實如棗。

《南方草木狀》曰：文木樹，高七八丈，其色正黑，如水牛角，作馬鞭，日南有之。

*韶

裴淵《廣州記》曰：韶，葉似栗，赤色，子大如栗，有棘刺。破其皮，內白豬肪，著核不離。味甜酢，核如荔枝。

*平仲

左思《吳都賦》曰：平仲、君遷。平仲實如銀，君遷子如瓠。

*君遷

劉欣期《交州記》曰：君遷樹，子如馬乳。

《魏王花木志》曰：君遷，細似甘蕉，子如馬乳。

*古度

《吳錄·地理志》曰：廣州有木，明迮度，不華而實。

裴淵《廣州記》曰：古度，葉如栗，伍陋。枝柯皮中生子，子似櫨而酢，煮以為粽。數日不煮，化作飛蟻。

《吳都賦》曰：松、梓、古度。

*柜

《爾雅》曰：楥，柜柳。郭璞癥曰：柜柳，似柳，皮可煮作飲也。

*貝多

《唐書》曰：貞觀中，隋婆登國遣使朝獻。其國在林邑南，海行二月。東與訶陵，西與迷黎車接，北鄰大海。風俗與訶陵同。種稻，每月一熟。亦有文字，書植蕩多葉。

杜寶《大業拾遺錄》曰：洛陽翊津橋，通翻經道場東街。其道場有婆羅門僧，及身毒僧十余人，新翻諸經。其所翻經本，從外國來，用貝多樹葉書，書即今胡書體。貝多葉，長一尺五六寸，闊五寸許，葉形似琵琶而厚大，橫作行書，隨經多少，縫綴其一邊，怗怗然。

顧徽《廣州記》曰：貝多似枇晁，而有光澤耀日。枝柯去地四五丈，作懸根，生地便大，如本株形。一樹亦可有數十根，如本形。花白，子不中食。種于精舍浮圖前。

《嵩高山記》曰：嵩高寺中有思惟樹，即貝多也。如來坐貝多下思惟，因以為名焉。

《魏王花木志》曰：思惟樹，漢時有道人自西域持貝多子植于嵩之西峰下，后薊贓大。有四樹，樹一年三花。

*射干

《孫卿子》曰：西方有木，名射干，莖長四寸。生于高山之崖，臨百仞之淵。木非長也，所立高也。君子居必擇鄉，游必就士。

《楚辭》曰：掘荃蕙與射干兮，蕓藜藿與蘘荷。

*時好

《孫綽子》曰：北阜有木焉，名曰時好。

*摩廚

《異物志》曰：木有摩廚，生于斯調。摩廚，木名也，生于斯調州。厥汁肥潤，其澤如膏，馨香馥郁，可以煎熬。如脂膏，可以煎熬食物也。彼州之民，仰為嘉肴。《花木志》曰：煎熬食物香美，如華夏之人用油。

*榕

《異物志》曰：榕樹棲棲，長與少殊。少時緣木，后乃成樹，故為殊也。高出林表，廣蔭原丘。孰知初生，葛蔂之儔？

《魏王花木志》曰：榕木初生少時，緣縛他樹，如外方扶芳藤形，不能自立根本。緣繞他木，旁作連結，有如羅網相絡，然後木理連合，郁茂扶疏，高六七丈。

《嶺表錄異》曰：榕樹，桂廣容南府郭之內，多栽此樹。葉如冬青，秋冬不凋。枝條既繁，葉又蒙細，而根須繚繞，枝干屈盤。上生嫩條，如藤垂下，漸漸及地。藤梢入土，便生根節。或一大榕樹，三五處有根者，又橫枝，著鄰樹，則連理。南人以為常，不為之瑞木。

*夫漏

徐衷《南方記》曰：夫漏樹，野生，三月華，五六月成子，如術。有煮著豬肉雞鴨羹中，好可食，亦中鹽藏。

*都桶

徐衷《南方記》曰：都桶樹，二月花，仍連實，七月熟，如卵。

《魏王花木志》曰：南方草物狀，都桶樹，野生，二月花色，仍獵菖實，八九月熟。子如鴨卵，民取食之，其皮核滋味酢。出九真、交趾。

*都咸

徐衷《南方記》曰：都咸樹，子大如指。取子及樹皮曝干，作飲芳香。

*千歲

袁山松《宜都山川記》曰：佷山有異木，人無見其朽者，其名曰千歲。葉似棗，色似桑，冬夏青，貞強，少節目。

*慎火

《南越志》曰：廣州有大樹，可以御火，山北謂之慎火，或謂戎火。多種屋上，以防火。

*勝火

伏琛《齊地記》曰：東武城東南有勝火木，方俗音曰挺子。其木經野火燒炭不滅，故東方朔謂為不灰之木。

左思《齊都賦》曰：勝火之木，沖死戤草。

*播栘

音泥

《林邑記》曰：播栘樹，柯節發根下垂，虛中森羅，望之似懸發。

