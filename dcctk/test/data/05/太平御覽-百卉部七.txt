*萍

《爾雅》曰：蘋，萍。死晷浮萍，江東謂之艹縹，音瓢。其大者蘋。

《毛詩·彩蘋》曰：《彩蘋》，大夫妻能循法度也。能循法度，則可以承先祖，供祭祠矣。于以彩蘋？南澗植吊。于以盛之？維筐及筥。于以湘之？維錡及釜。湘，烹也。

又《鹿鳴》曰：呦呦鹿鳴，食野之蘋。蘋，萍也。

《詩義疏》曰：萍，粗大者為蘋。季春生。可燥蒸為茹。

《周禮·秋官下·萍氏》曰：萍氏，掌禁川游者。鄭玄注曰：萍草細根，取不沉，其名溺也。

《禮記·月令》曰：季春之月，萍始生。

《左傳·桓公》曰：蘋蘩蕰藻之菜，可羞於王公。

《周書》曰：穀雨一日，萍始生。萍不生，陰菩捱盈。

《家語》曰：楚昭王渡江，江中有一物，大如斗，圓而赤，直觸王舟。舟人取之，王問群臣，莫能識。使問孔子，孔子曰：「是謂萍實，可剖而食之。吉祥也，惟霸者能獲焉。」王遂食，大美。又遣問孔子，何以知之，子曰：「吾常過陳之野，聞童謠曰：『楚王渡江，得萍實。大如斗，赤如日。割而食之，甜如蜜。』吾是以知之。」

《呂氏春秋》曰：菜之美者，昆侖之萍焉。

《淮南子》曰：萍樹根於水，木樹根於土。

《淮南方畢術》曰：老血為萍。聚血之精，至黃泉也。

許慎《說文》曰：蘋，萍也。無根，浮水而生。

周處《風土記》曰：萍，蘋，芹菜植叼名也。

《范子計然》曰：水萍出三輔，色青者善。

《吳氏本草》曰：水萍，一名水廉，生地澤水上。葉圓小，一莖一葉，根入水。五月華白。三月彩，日乾之。

《本草經》曰：水萍，一名水華。味辛寒。生池澤水上。療暴熱、身癢，下水氣，勝酒，長鬢發。久服輕身。

《郭子》曰：萍之依水，猶卉植地。靡見其布，漠爾鱗被。物無常托，孰知所自？

杜恕《篤論》曰：夫萍之浮，與菱之浮相似。菱植根，萍隨波。是以堯、舜惡巧言之亂德，仲尼惡紫之奪朱。

劉伶《酒德頌》曰：俯觀萬物，擾擾焉如江漢之載浮萍。言隨風。

《楚辭》曰：白萍兮聘望，與佳期兮夕張。又曰：靡萍九衢，枲華安居。又曰：竊哀兮浮萍，汎淫無根。

*苔

《爾雅》曰：藫，徒南切。石衣也。水苔也，一名石發。江東食之。或曰藫，葉似薤而大，生水底，亦可食。薤，胡畀切。

《說文》曰：苔，水衣也。

《齊書》曰：宋時，會稽剡縣有山，名刻石。父老相傳云：雖名刻石，而不知文字所在。昇明末，縣人倪襲祖行獵，忽見石上有文字，凡三處。苔生其上，字不可識。乃韌應視之，其大石文曰：「黃天星，姓蕭，字道成。得賢師，天下太平。」小石文曰：「刻石者誰？會稽南山，李斯刻秦望之風也。」

《三國典略》曰：侯景圍臺城，既急，時諸軍於德陽堂前殺馬鬻飯，雜以人肉干。甘露廚中，所有乾苔，悉分給軍士。

《唐書》曰：拔野古國東北，五六日行至鞠國，有樹無草，但有地苔。無羊馬豕畜，有鹿，如中國牛馬。使鹿牽車，可勝三四人。衣鹿皮，食地苔。其人聚木枝為屋，尊卑共居其中。

《淮南子》曰：窮谷之汙生青苔。青苔，水垢。

《廣雅》曰：石發，石衣也。

《風土記》曰：石發，水衣也。青綠色，皆生於石也。

《游名山志》曰：石簀山，緣崖而上，高百許丈，里悉青苔，無別草木。

《古今注》曰：苔蘚，空空無人行，生苔。或紫，或青。一名員癬，一名綠錢，一名綠癬，一名綠苔。

《廣志》曰：室無人行，生蘚。

《拾遺記》曰：晉武帝時，祖梨國獻蔓苔，亦曰金苔，亦曰夜明。

《博物志》曰：晉武帝喻遨書，司空張華撰《博物志》進武帝。帝嫌煩，令削之。賜側理紙萬張。王子年云：側陟厘也，此紙以水苔為之。溪人語訛，謂之側理。今名苔紙。取死晷苔造紙，青黃色，體澀。其苔，死晷石上生，如毛，綠色。

《述異記》曰：苔錢，亦謂之澤葵，又名重錢草，亦呼為宣癬。南人呼為垢草。

《異物志》曰：石發，海草，在海中石上叢生，長尺餘，大小如韭，葉似席莞，而株莖無枝。以肉雜而蒸之，味極美。食之，近不知足。

《本草》曰：海藻，一名海羅。生東海中。或生河澤。莖似亂發。

《南越志》曰：海藻，一名海菭，或曰海羅。

王智深《宋記》曰：王微，字景玄，大保弘之弟子也。吏部尚書江湛愛其才用，舉為吏部郎。陳病篤不受，因與湛書告絕。足不逾閾十有餘載，棲遲於環堵之室，苔草沒階。

沉約《青苔詩》曰：緣階何漠漠，沉水復綿綿。微根如欲斷，輕絲似更聯。

謝莊《月賦》云：陳王初喪應，劉端憂多暇。綠苔生閣，芳塵凝榭。

謝玄暉《直中書省詩》云：紅藥當階翻，蒼苔依砌上。

*䔷

音琴

《抱樸子》曰：䔷根化為鳣。

《宗林》曰：䔷草，生死晷，根可緣器。

*莞

《爾雅》曰：𦸣，方寢切。鼠莞。郭璞癥曰：鼠莞，纖細，似龍須，可以為席。蜀中出好者。

《廣雅》曰：蔥，蒲莞也。《纂文》同。

《說文》曰：芨摧，可以為席，從草完聲。

*荔挺

《禮記·月令》曰：仲冬大雪後五日，荔挺出。

《淮南子》曰：仲冬，荔挺出。

《顏氏家訓》曰：《月令》「荔挺出」，鄭玄注云：「荔挺，馬薤也。」

《說文》曰：荔，似蒲而小，根可為刷。

《廣雅》云：馬薤，荔也。《通俗文》而又名馬藺。

《易統驗玄圖》云：荔挺不出，則國多火災。

蔡邕《月令章句》云：荔以挺出。

高誘注《呂氏春秋》云：「荔草，挺出也。」然則《月令》之注荔挺為草名，誤矣。河北平澤率生之。江東頗有此物，種於階庭。但呼為旱蒲，故不識馬薤，講《禮》者乃以為馬莧。堪食，亦名豚耳，俗曰馬齒。江陵常有一僧，面形上廣下狹，劉緩幼子民譽，年始數歲，俊晤善體物，見此僧云：「面似馬莧。」其伯父劉縚因呼為荔挺法師。縚，親講禮名儒，尚誤如此。

《列仙傳》曰：寇先生者，宋人也。以釣魚為業。居涯水旁，百餘年。魚或放或留，或賣或自食之。常著冠幘，好種荔，食其葩實焉。宋景公問其道，不告，即殺之。後數十年，踞宋城門上，鼓琴數日，乃去。宋人家家奉祠之。

*彫胡

《西京雜記》曰：會稽人顧翱，少失父，事母孝。母好食彫胡飯，常帥子女躬彩擷。還家，導水鑿川供養，每有盈儲。家近大湖，湖中生彫胡，無復雜草，蟲鳥不敢至焉，遂得以為養。郡縣表其閭舍。又曰：蒲菰，菰有米者，長安謂為彫胡。葭蘆之未解葉者，謂之紫菰。菰有首者，謂之菉節。

*苕

《爾雅》曰：苕，陵苕。一名陵時。黃華，蔈必遙切。白華，茇。孫炎曰：苕華色異，名亦不同。音沛。

《廣志》曰：苕草，色青黃，紫華。十一月稻下種之，蔓延盛茂。可以美田，葉可食。

《毛詩·防有鵲巢》曰：邛有旨苕。

《詩義疏》曰：苕，饒也。幽州謂之翹饒。蔓生，莖如勞豆而細，葉似蒺藜而青。其華細，綠色，可食，味如小豆藿葉也。

《詩義疏》曰：《本草》曰：「陵苕，一名陵時，一名鼠毛，似王芻。生下濕水。七月、八月華紫，似今紫草，可以染帛。煮沐頭發，即黑。葉青如藍，而多華。」

《史記》曰：趙武靈王，夢見處女鼓琴而歌曰：「美人熒熒兮，顏若苕之華。」

*蒹

《爾雅》曰：荏，薕。似萑而細，高數尺，江東呼為蒹藡。

《毛詩·車轔》曰：荏葭蒼蒼，白露為霜。蒹，薕也。葭，蘆也。蒼蒼，盛也。

*薍

五患切

《爾雅》曰：菼，他敢切。薍也。似葦而小，實中。江東呼為烏蓲。蓲音丘。

《毛詩·淇奧·碩人》曰：茜菼揭揭。毛曰：茜，蘆；菼，薍也。

*萑葦

《毛詩·豳·七月》曰：七月流火，八月萑葦。薍為萑，葭為葦。預畜萑葦，以可為箔也。

又《生民·行葦》曰：敦彼行葦，牛羊勿踐履。方苞方體，維葉泥泥。

又《河廣》曰：誰謂河廣？一葦航之！

《禮記·月令·孟秋》曰：命有司納材葦。蒲葦之屬，此時柔脆，可取作器物。

《吳志》曰：孫亮初，謠云：「諸葛恪，何若若？蘆葦單衣，蔑鉤絡。於何相求？常子閣。」常子閣者，反語石子岡也。鉤絡，帶也。及諸葛恪為孫峻所殺，以葦席裹尸，而蔑束之。

《孫卿子》曰：南方有鳥，名蒙鳩。以羽編發為巢，系之以葦苕。風至苕折，子死卵破，所憑者弱也。

《呂氏春秋》曰：季夏之月，乃命虞人入材葦。虞人，掌池澤官。材葦，供國用。又曰：湯始得伊尹，祓之於廟，熏以萑葦。

《南夷志》曰：瀘河在弄棟北，今謂之南瀘，兩岸葭葦大如臂。

《楚辭》曰：咸播秬黍，莆萑是營。咸，皆也。耜，黑黍也。萑，草名。營，耕也。言禹平水土，萬貿蒼得布種黑黍於萑蒲之地，盡為良田也。

*蘆荻

《爾雅》曰：茜，華。即今蘆也。葭，蘆。葦也。

《毛詩》曰：荏葭萋萋，白露未晞。蒹葭彩彩，白露未已。葭，蘆也。

《毛詩義疏》曰：薍，或謂之荻。至秋堅成，則謂之萑。

焦贛《易林·剝之坤》曰：從風放火，荻芝俱死。

《漢書》曰：董偃見寵館陶公主，安陵袁叔謂偃曰：「顧成廟遠，無宿宮人。又有荻竹籍田，足下何不白主，獻長門園於上？此上所欲也。」

《晉中興書·徵祥說》曰：義興初，童謠云：「官家養蘆化作荻，蘆生不止自成積。」是時盧循竊據廣州，國未能討，因而用之，是官養蘆也。荻猶敵也。

《春秋后語》曰：趙襄子欲保晉陽，曰：「奈何無箭？」張孟談曰：「臣聞董子擲晡晉陽，公宮之垣皆以簬蒿萑葦。禁墻之基，高至千丈餘。君發而用之。」於是發其堅，則箘簬之勁不能過也。

《隋書》曰：張威拜青州總管，在青州頗治產業，遣家奴於民間鬻蘆荻根，其奴緣此侵擾百姓。上深加譴責，坐廢于家。

《吳越春秋》曰：伍子胥至大江，江中有漁父，子胥請渡。時旁多人，漁父歌，令止蘆中。至夕，渡之于滏之津。見其有饑色，歸取麥飯、鮑魚之羹。子胥疑，沒蘆中。漁父呼蘆中，子胥應，與食，渡之。

《晏子春秋》曰：公獵休坐地，晏子滅葭而坐，公問其故。晏子曰：「臣聞介胄不席，獄訟不席，尸在堂不席。三者皆憂也。臣不敢以憂示君。」公令人不席。

《淮南子》曰：雁銜蘆，以避矰繳。又曰：藡苗類絮，而不可以為絮。藡苗，萑秀也。藡，徒歷切。

《抱樸子》曰：吳世有姚光者，有火術。吳主躬臨試之。積荻千束，光坐其上，又以數千束荻累之，因猛風燔之。火盡，光端坐灰中，振衣而起。

《說文》曰：茜灰以候律管。

《釋名》曰：大曰蘆，次曰葦。蘆筍苦，荻筍甘。

《世說》曰：魏明帝使后弟毛曾與夏侯心薏坐，時人謂蒹葭倚玉樹。

《論衡》曰：上古之人，有荼、郁壘者昆弟二人，生而執鬼。居東海度朔山上，立桃樹下，簡閱百鬼。鬼道里妄興人禍，荼與郁累縛以蘆索，執以食虎。

《通語》曰：諸葛亮見殷禮而嘆曰：「東吳菰蘆中，乃有奇偉如此人！」與兄瑾書云：「殷往嗣秀才，金之僑盼者也。」

*蘩𧃒

《爾雅》曰：蔜，音敖。䕅音嫂。𧃒。今蘩𧃒也。或曰雞腸草。

范往《治淋方》曰：取蘩𧃒草，滿兩手，以死牦之，亦可常飲。

*綸組

《爾雅》曰：綸古頑切。似綸，組似組，東海有之。綸，今有秩嗇夫所帶，純青絲綸組綬也。海中草生彩理有像之者，因以名云。

左思《吳都賦》曰：綸組紫降。

*帛布

《爾雅》曰：帛似帛，布似布，華山有之。草葉有像布帛者，因以名云。

*離南

《爾雅》曰：離南，活莌也。草，生江南，高丈許，莖中有瓤，正白。零陵人祖日貫之為樹。莌音脫。

*地榆

《本草經》曰：地榆，止汗氣，消酒明目。

《廣志》曰：地榆可生食。

《神農本草經》曰：地榆苦寒，主消酒，生冤句。

