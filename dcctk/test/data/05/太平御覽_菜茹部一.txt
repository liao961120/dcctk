*菜

《詩》曰：我有旨蓄，亦以御冬。旨美；御，禦也。蓄，聚菜以禦冬月乏無時也。又曰：其蔌音速。伊何？維筍及蒲。蔌，菜肴也。

《周禮·春官》曰：入學釋菜合舞。入學必擇菜，禮先師也。菜，蘋蘩之屬。

《儀禮·婚禮》曰：舅姑既沒，則婦入，三月乃奠菜，沒，終也。奠菜者韭，祭菜也，蓋用薰。稱婦之姓曰：某氏來，婦敢奠嘉菜。始為皇舅。

《禮》曰：仲秋之月，命有司趣民收斂，務蓄菜。始為禦冬植蹈也。

《左傳》曰：蘋蘩蘊藻之菜，可薦於鬼神，可羞於王公。

《爾雅》曰：菜謂之蔌，蔬不熟為饉。蔌，菜總名，見《詩》。凡草菜可食，通名為蔬也。

《論語》曰：雖疏食菜羹，瓜祭，必齊如也。又曰：飯疏食，飲水，曲肱而枕之，樂亦在其中矣。

《尚書大傳》曰：煞君之室，雖生美菜，有義之士弗食。

《後漢書》曰：劉平與母俱匿野澤中。平朝出求食，逢餓賊，將烹之。平叩頭曰：「今旦為老母求菜，母老，將平為命，愿得先歸，食母畢，還就死。」因涕泣，賊見其至誠而遣之。平還，既食母訖，因白曰：「屬與賊期，義不可欺。」遂還詣賊。眾皆大驚，相謂曰：「常聞烈士，乃今見之！子去矣，吾不忍食子。」於是得全。又曰：崔瑗愛士，好賓客，盛修肴膳，殫極滋味，不問餘產。居常蔬食菜羹而已。

謝承《後漢書》曰：汝南鍾南嚴海君，少時，鄉人有入其園竊菜者。明日，拔菜悉遺鄉里。鄉里人相約，無復取菜者。又曰：彭城刀曜，字子卿，為漁陽相。前相所種菜，悉付還外。

《魏志》曰：倭國地溫，冬夏食生菜。

《吳書》曰：趙咨使魏，魏人曰：「聞江東有耑音端。蹄菜，作苦為食？」咨曰：「當得倉助庚切。鰷以作羹。」

王隱《晉書》曰：皇甫謐姑子梁柳，為城陽太守。或勸謐送之，謐曰：「柳為布衣過吾，吾送迎柳不出門，食不過鹽菜。貧，不以酒肉為禮也。今而送，是貴城陽太守，而賤梁鴻季也，豈中古人之道哉！」又曰：邵續為石勒所執，身灌園鬻菜，以供衣食。勒屢遣人察之，嘆曰：「桿真高人矣！不如是，安足貴乎？」嘉其清苦，賜穀帛。每臨朝嗟嘆，以勵群官。又曰：桓溫性儉，每宴，惟下匕奠拌菜果而已。又曰：吳隱之母喪，哀毀。常咸菹，以其味旨，輟而棄之。及為廣州，清操逾勵，常食不過菜及乾魚而已。帷帳器服，皆付外庫。時人頗謂其矯，然亦始終不易。

《宋書》曰：張敷，父在吳興亡，成服凡十餘日，始進水漿。葬畢，不進鹽菜，遂毀瘠成疾。又曰：宗愨以軍功封洮陽侯。先是，鄉人庾業家豪富侈，侯服玉食，與賓客相對，膳必方丈，而為愨設粟飯菜菹，謂客曰：「宗軍人慣啖粗食。」愨致飽而退，初尾辭。至是，為愨長史，帶梁郡，愨待之甚厚，不以昔事為嫌。又曰：柳玄景為三公時，在朝勛貴多事產業，惟玄景獨無所營。南岸有數十畝菜，得錢三萬還宅，玄景怒曰：「我立此園菜，以供家啖耳！乃復賣以取錢，奪百姓之利耶？」乃以錢乞守園人。又曰：王玄謨、柳玄景、垣護之，雖并北人，而玄謨獨受老傖之目。凡諸稱為四方書疏，亦如之。常為玄謨作四時詩，曰：「堇茹供春膳，粟漿充夏餐，匏醬調秋菜，白醝解冬寒。」又曰：朱修之姊在鄉里，饑寒不立。修之貴為刺史，未曾供膳。往姊，為設菜羹粗飯以激之。

《齊書》曰：晉永嘉五年，曲陽縣市黃慶趙蒹右有園，東南廣數丈。每種菜，輒鮮異，雖加彩拔，更生。夜恒有白光，似銹寘。道士傅德占，使人掘之三尺，獲玉印，文曰「長承萬福」。又曰：宜都王鏗，生三歲，喪母。及有識，問母所在，左右告以早亡，便思慕蔬食，自悲不識母。又曰：江泌性仁孝，食菜不食心，以其有生意，惟食老葉而已。

《南史·隱逸傳》曰：沉道虔辟州府，凡十二命皆不就。有竊園菜者，外還見之，仍自逃隱。待竊者去后，乃出。

《梁書》曰：武帝太官常膳，惟以菜蔬，圓案所陳，不過三盞。

又武帝詔曰：今雖無復牲腥，猶有脯修之類，即之幽明，義為未盡。可更詳定，悉薦時蔬。左丞司馬筠等，參議火餅代大脯，餘悉用蔬菜，帝從之。

《三國典略》曰：梁蕭棟，字玄吉，豫章安王權之子也。侯景以法駕迎棟，時棟與其妃執鋤種菜，忽然見逼，駭愕久之。

《後魏書》曰：甄琛母竄氏，有孝性。夫氏去家，路逾百里，每得魚肉菜果珍羹口實者，必令僮仆走奉其母，乃后食焉。又曰：高閭曾造胡叟，叟短褐曳柴，從田歸舍，為閭設濁酒蔬食，皆手自辦案。其館宇卑陋，園疇褊局，而飯菜精潔，醯醬調美。見其二妾，并年衰跛眇，衣布穿敝。閭見其貧約，以衣服直十餘匹贈之，亦無辭愧。又曰：盧義僖性清儉，不營財利。雖居顯位，每至困乏。麥飯蔬食，忻然甘之。

《三國典略》曰：北齊王以鄴清風園竿穆提婆，於是官無蔬菜，賒買於人，負錢三百萬。其人訴焉，斛律光曰：「桿園竿提婆，一家足；不賜提婆，百官足。」又曰：庫狄士文為貝州刺史，性清苦，不受公料，家無餘財。其子常啖官廚餅，士文枷之，系獄累日，杖之一百，步送還京。僮錄無敢出門，所買菜必於于境。凡有出入，皆封署其門。親故絕跡，慶吊不通。

《隋書》曰：姚察，陳亡入隋，詔授秘書丞，別敕成梁、陳二史，又敕於朱華門長參。文帝以察自奉蔬菲，別日召入內殿，賜果菜，指謂朝臣曰：「朕聞姚察學行，當今無比。我平陳，只得此一人！」

《唐書》曰：太宗回次易州界，司馬陳玄璹令百姓種蔬坑上，而微火煦之，欲其速生，以擬供進。太宗聞之，責其諂媚，詔免官。又曰：太宗時，健達獻佛土菜，一莖五葉，花赤，中心正黃，而蕊子紫色。泥婆羅獻波棱菜，葉類紅藍，實如蒺藜，火熟之，能益食味。又有酢菜，狀似芹，而味香。渾提蔥，其狀猶蔥，而甘辛。又曰：高宗時，司農欲以冬藏餘菜賣之百姓，以墨敕示仆射蘇良嗣，良嗣判曰：「昔公儀相魯，拔去園葵；況臨御萬邦，而敗蔬鬻菜？」事遂不行。又曰：王昇為刑部尚書，性貪吝，不常在公。乃鬻公廨菜園，收其價錢以自潤，甚為時論所丑。又曰：中書園蔬，日給於眾官者，主事白常袞減其數，崔祐甫怒訶主事，主事曰：「桿相公之命。」祐甫大詬曰：「門下侍郎，安得理中書之蔬！」叱左右踣主事而拽之，自是與袞常不平。又曰：貞玄七年冬，司農卿李模免官。初，司農當供三官冬菜二千車，以度支給車值稍賤，又阻雨菜敗，模以度支為辭。上責其不先聞，故免之。先是，模奏司農菜不足，請京兆府市之。尹薛玨、萬年令韋彤，乃禁人私賣。上命奪玨俸一月，彤俸三月。又曰：貞玄中，奚涉為中書舍人，以所得雜給均分省內官，又躬親庶務，下至園蔬，皆悉自點閱。人以為難，而涉處之無倦。

《莊子》曰：宣尼窮於陳蔡之間，顏回擇菜。

《孔叢子》曰：菜謂之蔬。

《金樓子》曰：秦始皇聞鬼谷先生言，因遣徐福入海，求金菜玉蔬。

《說苑》曰：楚文王伐鄧，使王子革、王子靈共捃菜。二子出，見老丈人戴畚，乞焉不與，搏而奪之。王聞之，令皆拘二子，將煞之。大夫辭曰：「取畚信有罪，然煞之，非其罪也！君若何煞之？」言卒，丈人造軍而言曰：「鄧為無道，故伐之。今君公之子，搏而奪吾畚，無道甚于鄧乎！」呼天而號，群臣見之，言，曰：「討有罪而橫奪，非所以禁暴也；恃力虐老，非所以教幼也；愛子棄法，非所以保國也。私二子，滅三行，非所以從政也！丈人舍之矣！」謝之軍門之外。又曰：楚莊王賜虞丘子菜田三百，號曰國老，以孫叔敖為令尹。

《呂氏春秋》曰：菜之美者，壽木之華，枯姑之東赤木、玄木之葉。餘瞀之南，有菜名嘉樹，其色若碧。

桓譚《新論》曰：董仲舒專精於述古，年至六十餘，不窺園中菜。

《山東六賢傳》曰：袁卞，字叔隰，陬慮人。種菜一園，左右竊取度溝瀆，卞乃為之橋，其敦義如此。

《漢武內傳》曰：西王母云：上仙之藥，有碧海之狼菜。

《孝子傳》曰：北平陽公，輦水作漿，兼以給過者。公補履屩，不取其直。天神化為書生，問云：「何不種菜？」曰：「無菜種。」即與數升，公種之，化為白璧，餘皆為錢，掛以娶婦。

《廣州先賢傳》曰：丁密，蒼梧人，非家織布不衣，非已耕種菜果不食。

《杜蘭香別傳》曰：香降張碩，赍瓦榼酒，七子樏多菜，而無他味，亦有世間常菜，輒有三種，色或丹或紫，一物與海蛤相類。并有非時菜。碩云：「食之亦不甘，然一食，七八日不饑。」

《荊楚歲時記》曰：正月七日，謂之人日，彩七種菜以為羹。

《兩京記》曰：隋大業六年，諸夷來朝，請入市交易，煬帝許之。於是修飭邸店，皆使甍宇齊正，卑高如一，環貨充積，人物華盛，競崇侈麗。至賣菜者，亦以龍須席藉之。

《魏王花木志》曰：吳郡邊海諸山，悉生紫菜。

崔豹《古今注》曰：芟、荊、揚州人謂菹為蕺。

杜寶《大業拾遺錄》曰：徐孝穎，性仁孝。常在園中晝臥，見人盜菜，徐徐轉身向里，恐偷者見之。仁行退讓，皆此類也。

漢張竦奏曰：古叛逆之國，潴其宮室以為污池，名曰凶虛，雖生菜蔬，而民不食。

*韭

《詩》曰：四之日其蚤，獻羔祭韭。

《禮》曰：庶人春薦韭，韭曰豐本。

《爾雅》曰：霍，山韭。今山中多有此菜，皆如人家種者。

《說文》曰：薌，韭華。非，菜一種，久而生也，像形，在地上，北也。

《通俗文》曰：韭根白荄。古人切。

《山海經》曰：邊春山、雞山，韭。丹重之山，其草多韭。

《穀梁傳》曰：古者公田為井，居灶蔥非盡取焉。

《漢書》曰：龔遂為渤海太守，民口種一畦韭。

《晉書》曰：石崇為客作豆粥，咄嗟便辦；每冬得韭萍。王愷每以此事為恨，乃密貨崇帳下，問其所以。答云：「荳至難煮，豫作熟，有客來，作白粥以投之耳；韭萍，是搗韭根，雜以麥苗耳。」又曰：溫嶠滅王敦，先是，童謠曰：「剪韭剪韭，斷陽柳。河東小子，令我與子。」以為賊如非、柳，尋得復生也。

《晉書后略》曰：成都王圍京邑，城中無菜，彩陳韭芥以為善菜。

《齊書》曰：周颙隱鍾山，王儉謂曰：「卿在山中何所食？」答曰：「赤米白鹽，綠葵紫蓼。」又問：「何者最佳？」曰：「負初早韭，秋暮晚菘。」又曰：庾杲之，字景行，為世祖征虜功曹，清貧，食惟韭菹、瀹

韭、生韭雜菜。或戲之曰：「誰言庾郎貧？食鮭常有二十七種韭。」言三九也。

《三國典略》曰：北齊太上，后宮無限，衣皆珠玉，一女歲費萬金，寒月盡食韭牙。

《莊子》曰：徐無鬼見武侯，武侯曰：「先生居山食芋，厭蔥韭；今老病，欲酒肉之味耶？」無鬼曰：「君為萬乘擲犄，苦國以義耳！目君病矣！何勞吾乎？」

《列子》曰：老韭為莧，老羭為猿。

《魯獵縈》曰：市處者，仆妾膾炙而食，市饒也；菡泉沃韭織屨之士，從兄弟室父往，而不得粗糒焉。非愛其仆妾，惡其室父也，此其饒羨之與不足也。

《說苑》曰：衛有一夫，負缶入井灌韭，終日一區。鄧析過，教之曰：「有機重后輕前，命曰桔槔，終日訖九百區。」丈夫曰：有機智，必有機心。我非不知，不欲為也！「

《正論》曰：小民發如韭，剪復生；頭如雞，割復鳴。吏不必可畏，后來不必可輕。奈何欲望致刑厝乎？

《漢武內傳》西王母曰：仙次，藥有八阮赤韭。

繆襲《祭儀》曰：春祠，和羹芼以韭。

《水經》曰：交州平樂山多龍穴，旁生野韭。人往乞者，神許則風吹制分，隨偃而拔，不得過越；不偃而拔，輒凶也。

楊咳戤《洛陽茄藍記》曰：李崇為尚書令儀同三司，富傾天下，僮仆千人，而性多儉吝，惡衣粗食，食常無肉，止有韭茹、韭菹。崇家客李玄祐語人云：「李令公一食十八種。」人問其故，玄祐曰：「二九十八。」聞者大笑，世以此為譏。

諸葛亮教張君嗣曰：去婦不顧門，萎韭不入園。以婦人之性，草菜之精，猶有所恥；想忠壯者，意何所之？

