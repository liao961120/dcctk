*穆子客

魏使穆子客聘梁，主客范胥謂之曰。卿名子客，思歸之傳，一何太速。客曰。吾名子客，所以將命四方。禮成告返，那得言速。出《談藪》

*僧重公

魏使主客郎李恕聘梁，沙門重公接恕曰。向來全無葅酢膎乎。酢膎乎三字原空闕。據黃本補。恕父名諧，以為犯諱，曰。短髮麄踈。重公曰。貧道短髮是沙是沙二字原空闕。據明鈔本補。門種類。以君交聘二國，不辨膎諧。"諧"原作"詣"，據許本改。重公嘗謁高祖，問曰。天天字原空闕。據黃本補。子聞在外有四聲，何者為是。重公應聲答曰。天保寺剎中。中字原空闕。據黃本補。出逢劉孝綽，說以為能。綽曰。何如道天子萬福。出《談藪》

*孫紹

後魏孫紹歷職內外，垂老始拜太府少卿。謝日，靈太后曰。公年似太老。紹重拜曰。臣年雖老，臣卿太少。后大笑曰。是將正卿。出《啟顏錄》

*魏市人

後魏孝文帝時，諸王及貴臣多服石藥，皆稱石發。乃有熱者。明鈔本"乃有熱者"作"其時乃有"。非富貴者，亦云服石發熱，時人多嫌其詐作富貴體。有一人，於市門前臥，宛轉稱熱。因衆人競看。同伴怪之，報曰。我石發。同伴人曰。君何時服石。今得石發。曰。我昨在市得米。米中有石，食之乃今發。衆人大笑。自後少有人稱患石發者。出《啟顏錄》

*魏彥淵

北齊崔昂嘗宴筵招朝彥。酒酣後，人多散走。即令著作郎鉅鹿魏彥淵追之。彥淵左手執中參軍周子淵。淵以文學知名。右手執御史鄭守"守"原作"寺"，據明鈔本、黃本。改。信，來諮昂曰。彥淵後明鈔本"后"作"投"，黃本"后"作"役"。周入鄭，執訊獲醜。濟州長史李翥嘗為主人，朝士咸集，幽州長史陸仁惠不來，翥甚銜之。彥淵曰。一目之羅，豈能獲鳥。翥眇一目，陸號角鴟。又崔儦謂彥淵曰。我拙於書。不能儦字使好。彥淵曰。正可長牽人脚，斜飄鹿尾，即好。彥淵。司農卿李明鈔本李作季。昌之子。出譚藪

*陸乂

北齊散騎常侍河南陸乂。黃門郎卬之子。卬字雲駒。而乂患風。多所遺忘。嘗與人言言字原闕。據明鈔本補。馬曰雲駒。有劉某"劉某"原作"神符"，據明鈔本改。者常帶神符。"神符"原作"符與神"，據明鈔本刪改。渡漳水致失。乂笑曰。劉君渡水失神符。其人答曰。陸乂名馬作雲駒。出譚藪

*王元景

北齊王元景為尚書。性雖懦緩，而每事機捷。有奴名典琴嘗旦起，令索食，謂之解齋。奴曰。公不作齋，何故嘗云解齋。元景徐謂奴曰。我不作齋，不得為解齋。汝作字典琴，何處有琴可典。出《啟顏錄》

*李庶

世呼病瘦為崔家疾。北齊李庶無鬚，時人呼為天閹。崔諶調之曰。教弟種鬚法。以錐錐遍刺作孔，插以馬尾。庶曰。持此還施貴族。藝眉有驗，然後樹鬚。崔氏世有惡疾，故庶以此嘲之。俗呼滹沱河為崔氏墓田。墓田二字原闕。據《酉陽雜俎續》四補。出《酉陽雜俎》

*邢子才

北齊中書侍郎河東裴襲字敬憲，患耳。新構山池，與賓客宴集。謂河間邢子才曰。山池始就，願為一名。子才曰。海中有蓬萊山，仙人之所居。宜名蓬萊。蓬萊。裴聾"聾"原作"襲"，據明鈔本改，下同。也。故以戲之。敬憲初不悟，於後始覺。忻然謂子才曰。長忌及戶，高則無害。公但大明鈔本"大"作"不"。語，聾亦何嫌。出譚藪

*盧詢祖

齊主客郎頓丘李恕身短而袍長，盧詢祖腰麄而帶急。恕曰。盧郎腰麄帶難匝。答曰。丈人身短袍易長。恕又謂詢祖曰。盧郎聰明必不壽。答曰。見丈人蒼蒼在鬢，差以自安。出《北史》

*北海王晞

齊北海王晞字叔朗，為大丞相府司馬。嘗共相府祭酒盧思道禊飲晉湖。"湖"原作"胡"，據明鈔本改。晞賦詩曰。日暮應歸去，魚鳥見留連。時有中使召晞，馳馬而去。明旦，思道問晞。昨被召以朱顏，得無以魚鳥致責。晞曰。昨晚陶然，頗以酒漿被責。卿等亦是留連之一物，何獨魚鳥而已。晞好文酒，樂山水。府寮呼為方外司馬焉。及昭孝立，待遇彌隆。而晞每自踈退。謂人曰。非不愛熱官。但思其明鈔本"其"作"之"。爛熟耳。出譚藪

*李騊駼

陳使聘齊，見朝廷有赤鬣者，顧謂散騎常侍趙郡李騊駼曰。赤也何如。騊駼曰。束帶立於朝，可使與賓客言。騊駼時接客。出譚藪

*盧思道

北齊盧思道聘陳，陳主令朝貴設酒食，與思道宴會，聯句作詩。有一人先唱，方便譏刺北人云。榆生欲飽漢，草長正肥驢。為北人食榆，兼吳地無驢，故有此句。思道援筆即續之曰。共甑分炊米，米原作水，據明鈔本改。。同鐺各煮魚。為南人無情義，同炊異饌也，故思道有此句。吳人甚愧之。又衛尉卿京兆杜臺卿。共中兵叅軍清河崔儦握槊。十子成都，止賭一雉。盧思道曰。翳成都，不過一雉。儦又謂思道曰。昨夜大雷，吾睡不覺。思道曰。如此震雷，不能動蟄。太子詹事范陽盧叔虎有子十人。大者字畜生，最有才思。思道謂人曰。從叔有十子，皆不及畜生。叔虎、主客郎中澤之孫也。散騎常侍隴西辛德源謂思道曰。昨作羌嫗詩，惟得五字云。皂陂垂肩井。苦無其對。思道尋聲曰。何不道黃物明鈔本物作楊。插腦門。思道嘗謂通直郎渤海封孝騫曰。卿既姓封，是封豕之後。騫曰。卿曰卿二字據明鈔本補。既姓盧是盧令之裔。出譚藪

*石動筩

北齊高祖嘗宴近臣為樂。高祖曰。我與汝等作謎，可共射之。卒律葛答。諸人皆射不得。或云。是髐子箭。高祖曰。非也。石動筩云。臣已射得。高祖曰。是何物。動筩對曰。是煎餅。高祖笑曰。動筩射着是也。高祖又曰。汝等諸人，為我作一謎，我為汝射之。諸人未作，動筩為謎。復云卒律葛荅。高祖射不得。問曰此是何物。答曰。是煎餅。高祖曰。我始作之，何因更作。動筩曰。承大家熱鐺子頭，更作一箇。高祖大笑。高祖嘗令人讀《文選》。有郭璞遊仙詩。嗟嘆稱善。諸學士皆云。此詩極工，誠如聖旨。動筩即起云。此詩有何能，若令臣作，即勝伊一倍。高祖不悅。良久語云。汝是何人，自言作詩勝郭璞一倍，豈不合死。動筩即云。大家即令臣作，若不勝一倍，甘心合死。即令作之：動筩曰。郭璞遊仙詩云。青溪千餘仞。中有一道士，臣作云。青溪二千仞，中有兩道士。豈不勝伊一倍。高祖始大笑。明鈔本笑下多七百四十八字。至高祖大笑動筩止。今據補。並將闕字用燉煌本啟顏錄校補。又嘗於國學中看博士論云：孔子弟子，達者七十二人。動筩因問曰。達者七十二人。幾人已着冠。幾人未著冠。博士曰。經傳無文。動筩曰。先生讀書，豈合不解。孔子弟子，已著冠有三十人，未著冠有四十二人。博士曰。據何文以辨之。曰。《論語》云。冠者五六人。五六三十人也。童子六七人。六七四十二人也豈非七十二人。坐中皆大悅，博士無以復之。出《啟顏錄》

*徐之才

齊西陽王高平徐之才博識，有口辨。父雄，祖成伯。並善明鈔本善下空一字，按《北齊書》徐之才傳，疑當是"醫"字。術世傳其業。納言祖孝徵戲之。呼為師公。之才曰。既為汝師。復為汝公。在三之義，頓居其兩。孝徵僕射瑩之子。之才嘗以劇談調僕射魏收。收熟視之曰：面似小家方相。之才答曰。若爾。便是卿之塟具。出譚藪

*蕭彪

闕明帝與文士庾信。王褒等遊處。有蕭彪者，寶寅之子。素好臧否。多所月旦。嘗侍坐於帝。帝歷問衆賓何如。皆對曰君子也。次問君何如人，答曰。那得是非君子。之問闕荅曰。那得是君子。時護在同州。他日帝闕右詐闕吾欲闕疾病可乎。使者曰。闕追答曰。緣君子事。彪乃惶懼，頓首乞留。帝曰。闕得闕彪乃遺書寄家。號慟而去。帝度其行闕之云。吾闕別報冢宰彪還。信等咸在。彪甚悲喜闕微笑闕視彪巧覺。謂帝曰。北那得是君子。於闕笑。出《三國典略》

