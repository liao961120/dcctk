*柿

《義熙起居注》曰：二年正月，吳令顧修期言：「西鄉有柿樹，殊本合條。」依舊集賀，詔停之。

《晉宮閣名》曰：徽章殿前柿一株。

《廣志》曰：柿有小者如杏。

王逸《荔枝賦》曰：宛中朱柿。

潘岳《閑居賦》曰：張公大谷之梨，梁侯烏椑之柿。

王廙《洛都賦》曰：豹祠赤杏，胡并丹柿。甘液滋脆，不掛牙齒。

李尤《七款》曰：鴻柿若瓜。

劉義恭《啟事》曰：敕旨垂賜華林園柿，出自神苑，滋味殊絕。

*橙

《說文》曰：橙，橘屬也。

《東觀漢記》曰：建武中，南單于來朝，賜御食及橙、橘、龍眼、荔枝。

《晉令》曰：諸官有秩者，守護橙者，置吏一人。

《淮南子》曰：夫橘樹之江北，化為橙。

《風俗通》曰：橙皮可為醬齏。

《博物志》曰：成都、廣都、郫、繁、江原、臨邛六縣生金橙，似橘而非，若柚而芬香。夏秋冬或華或實，大如櫻桃，小者或如彈丸。或有年，春秋冬夏華實竟歲。

《廣志》曰：有給客橙，自夏至冬，且花且實。

《風土記》曰：橙、柚屬也，而葉正圓。

《異苑》曰：南康歸美山石城內有橙，就食其實，任意取足。持歸美家人啖，輒病，或顛仆失徑。

庾仲初《揚都賦》曰：果則黃甘朱橙。

胡道安《甘賦》曰：襄陰大橙，較恤巨橘。

*林檎

《廣志》曰：黑琴似赤柰。亦名黑琴。

劉禎《京記》曰：園多林檎。

《述征記》曰：林檎，果實可佳，比榅桲實微大，其狀丑，其味香。輔關有之，江淮南少。

《晉宮闕記》曰：華林園有林檎十二株，榅勃六株。

左思《蜀都賦》曰：林檎、枇晁、橙、柿、梬楟。

謝靈運《山居賦》曰：枇晁、林檎，帶谷映渚。

*椑

《廣州記》曰：荔枝、壺橘，南珍之上；菱、蓮、椑、柿為其次。

《地理記》曰：梁侯園有烏椑，八棱，大如酒盞。

《荊州土地記》曰：宜都出大椑。

《晉宮閣名》曰：華林園，椑子二株。

范汪《祠制》曰：孟冬，祭用椑、柿。

《異苑》曰：傅亮，永初中為護軍。兄珍住府西齋，忽見北窗外椑樹下物，面廣三尺，狀若方相，久乃自滅。

韋耀《靈陽賦》曰：甘蔗、椑、柿、榛、栗、木瓜。

潘安仁《閑居賦》曰：梁侯烏椑之柿。

謝靈運《山居賦》曰：椑、柿被實於長浦。

潘岳《金谷詩》曰：前庭樹沙甘，后園植烏椑。

魏武帝《為兗州牧上書》曰：謹上椑、棗二箱。

*枇晁

范汪《祠制》曰：孟夏，祭用枇晁。

《唐書》曰：建中玄年，詔山南之枇晁，江南之甘、橘、藕，歲為次第貢者，取一次以供廟饗，餘皆罷。

《晉宮閣名》曰：華林園，枇晁四株。

《風土記》曰：枇晁，葉似栗，子似杏，小而叢生，四月熟。

《南中八郡志》曰：南安縣出好枇晁。

《廣州記》曰：枇晁、若榴，參乎京都。

《華山記》曰：華山講堂西頭，有枇晁園。

《荊州記》曰：宜都出大枇晁。

《廣志》曰：枇晁，冬華，實黃，大如雞子，小者如杏，味甜酢，四月熟，出犍為。

仲長統《昌言》曰：今人主不始甘露醴泉之涌，而患枇晁、荔枝之腐，亦鄙矣！

王彪之《閩中賦》曰：果則烏椑朱柿，扶餘枇晁。

周祗《枇晁賦》曰：昔魯季孫有嘉樹，韓宣子譽之。屈原《離騷》，亦著《橘賦》。至於枇晁，寒暑無變，負雪揚華，余植之庭圃，遂賦之云：名同音器，質異貞松，四序一彩，素華冬馥。

曹植《樂府歌》曰：橙、橘、枇晁、甘蔗代出。

謝靈運《七濟》曰：朝食既華，摘果堂陰，春惟枇晁，夏則林檎。

*檳榔

《吳錄·地理志》曰：交趾朱戴縣有檳榔樹，直無枝條，高六七丈，葉大，如蓮實房，得古賁灰，扶留藤食之，則柔而美。郡內及九真日南并有之。

《宋書》曰：劉穆之少時，家貧，誕節嗜酒食，不修拘檢。好往妻兄家乞食，多見辱，不以為恥。其妻江嗣女，甚明識，每禁不令往。江氏后有慶會，屬勿來，穆之猶往。食畢，求檳榔，江氏兄弟戲之曰：「檳榔消食，君乃常饑，何忽須此？」妻復截發市肴饌，為其兄弟以餉穆之，自此不對穆之梳沐。及穆之為丹陽尹，將召妻兄，妻泣而稽顙以致謝。穆之曰：「本不匿怨，無所致憂！」及至醉，穆之乃令廚人以金盤貯檳榔一斛以進之。

《齊書》曰：任昉父遙，本性重檳榔，以為常餌，臨終常求之，不得好者。昉亦所嗜好，深以為恨，遂終身不常檳榔。

《梁書》曰：干陀厲妃，在南海洲上，其俗與林邑、扶南略同。出班布、古貝、檳榔。檳榔特精，為諸國之極。

《三國典略》曰：齊命通直散騎常侍辛德源聘於陳，陳遣主客蔡凝宴酬。因談謔，手弄檳榔，乃曰：「頃聞北間有人為啖檳榔獲罪，人間遂禁此物，定爾不？」德源答曰：「桿是天保初王尚書罪狀辭耳，猶如李固被責，云胡粉飾貌，搔頭弄姿，不聞漢世頓禁胡粉。」

《金樓子》曰：有寄檳榔與家人者，題為「合」種，蓋人一口也。

《風俗記》曰：王高麗，年十四五時，四月八日在鼓城佛寺中，謝混見而以檳榔贈之，執王手謂曰：「王郎，謝叔源可與周旋否？」

《南中八郡志》曰：檳榔，大如棗，色青似蓮子。彼人以為異。婚族好客，輒先進此物；若邂逅不設，用相嫌恨。

《林邑記》曰：檳榔樹，大圍丈餘，高十餘丈。皮似青銅，節如桂竹，下本不大，上末不小，調直亭亭，千萬若一。森秀無柯，端頂有葉。葉似甘蕉，條泒開破，仰望沙沙，如插叢蕉於竹杪；風至獨動，似舉羽扇之掃天葉。下系數房，房綴十數子。家有數百樹，云竦如墜繩也。

《廣州記》曰：嶺外檳榔，小於交趾，而大如蒳子，土人亦呼為檳榔。

《廣志》曰：木實曰檳榔，樹無枝，略如柱。其顛五六尺間，穗如黍秀，實大如桃李。生棘針，重疊其下。剝其皮，煮其肉實而貫之，堅如乾棗。食后啖之滑，美，削迦下氣。彼方珍之，以為口實。亦出交趾。

《南方草木狀》曰：檳榔樹，三月開花，仍獵菖實，大如雞卵，十一月熟。

《云南記》曰：云南有大腹檳榔，在枝朵上，色猶青。每一朵有三二百顆。又有剖之為四片者，以竹串穿之，陰乾，則可入停。其青者，亦剖之，以一片青葉及蛤粉卷和，嚼咽其汁，即以堿澀味。云南每食訖，則下之。又曰：云南多生大腹檳榔，色青，猶在枝朵上，每朵數百顆。云是彌臣國來。又曰：云南有檳榔，花糝極美。又曰：平琴州有檳榔，五月熟。以海螺殼燒作灰，名為賁蛤灰，共扶留藤葉和而嚼之，香美。

《羅浮山疏》曰：山檳榔，一名蒳子，幹勢蔗，葉類柞。一叢千餘幹，每幹生十房，房底數百子，四月彩。樹似栟櫚。生日南者，與檳榔馱荽，五月子熟，長寸餘。

楊咳戤《洛陽伽藍記》曰：南方歌榮國最為強大，民戶殷多。出明珠、金、玉及水精珍異，饒檳榔。

《異物志》曰：檳榔若筍竹生，竿種之，精硬，引莖直上。末五六尺間，洪洪腫起，若瘣木焉。因拆裂出。若黍穗，伍陋而為實，大如桃李。又生棘針，重累其下，以御衛其實。剖其上皮，空其膚，熟而貫之，硬如乾棗。以扶留藤古賁灰并食，下氣及宿食削迦。飲食設以為口實。

《嶺表錄異》曰：檳榔，交、廣生者，非舶檳榔，皆大腹子也。彼中悉呼為檳榔。交趾豪士，皆家園植之，其樹莖葉根幹，與桄榔、以縈小異也。安南人自嫩及老彩實啖之，以不婁藤兼之瓦屋子灰，競咀嚼之。自云交州地溫，不食此，尾馛袪其瘴癘。廣州亦啖檳榔，然不甚於安南也。府郭內亦無檳榔樹。

周成《雜字》曰：檳榔，果也，似螺，可食。

李當之《藥錄》曰：檳榔，一名賓門。

左思《吳都賦》曰：檳榔無柯，椰葉尾鬋。

劉淵林《吳都注》曰：檳榔，高六七丈，正直無枝葉，條從心生。其實作房從心中，一房數百實，如雞子，外有殼。肉滿殼中，正白，味苦澀。得扶留藤與古賁灰食，則柔滑而美矣。

俞益期《與韓康伯箋》曰：檳榔，信南游之可觀！子既非常，木亦特奇，云溫交州時度之。大者三圍，高者九丈。其擢穗似禾，其綴實似穀。其皮似桐而厚，其節似竹而概。其中空，其外勁。其屈如復虹，其申如縋繩，步其林則寥朗，庇其蔭則蕭條。信可以長吟，可以遠想矣！性不奈霜，不得北植，必當遐樹海南，遼然萬里。不遇長者之目，自令恨深。

劉義恭《啟事》曰：奉賜交州所獻檳榔，味殊常品，途遠伻泊。九真蠻獠俗曰：「九真獠欲婚，先以檳榔子一函詣女，女食即婚。」

*豆寇

劉欣期《交州記》曰：豆寇，似木玄樹，味辛。堪綜合檳榔嚼，治齦齒。

環氏《吳地記》曰：黃初三年，魏來求豆寇。

《南方草物狀》曰：漏寇樹，子大如李實，二月華，七月熟。出興古。

左思《吳都賦》曰：草則藿蒳豆寇。

*胡桃

《晉宮閣名》曰：華林園，胡桃八十四株。

《廣志》曰：陳倉胡桃，皮薄多肌。陰平胡桃，大而皮脆，急紙則破。

《西京雜記》曰：上林苑有胡桃。

《吳時外國志》曰：大秦有棗、柰、胡桃。

《博物志》曰：張騫使西域還，得胡桃。

《廣五行記》曰：后蜀李雄玉衡十二年，扶風人韓豹為太史令。雄卒，子期立，以豹為袒緣，猶領侯職。豹常言於期曰：「臣今老，志在田園，欲植胡桃，愿賜其種。」期不悟。俄而李壽自涪率眾南向，襲克成都，廢期自立。

《嶺表錄異》曰：山胡桃，皮厚而堅，大於北府。底平如檳榔，多肉少穰，亦與北中者相似。以斧磓之方破，或取之，自底磨平，以為印子，其隔屈曲，類篆文也。

馬融《西弟頌》云：胡桃自零。

潘岳《閑居賦》曰：三桃表櫻、胡植叼。

孔融《與諸卿書》曰：先日多惠胡桃，深知篤意。

劉滔母《答虞吳國書》曰：咸和中，避蘇峻亂於臨安式，吳國遣使餉饋，乃答書曰：「桿果有胡桃、飛穰。飛穰出自南州，胡桃本生西羌。外剛內柔，質似賢，欲以奉貢。」

*荔枝

《東觀漢記》曰：單于來朝，賜橙、橘、龍眼、荔枝。

謝承《後漢書》曰：汝南唐羌為臨武縣長，接交州，舊獻荔枝，羌上書諫，乃止。

魏文帝詔群臣曰：南方有龍眼、荔枝，寧比西國蒲陶、石蜜乎？今以荔枝賜剿泗，啖之，則知其味薄矣。

《吳錄》曰：蒼梧多荔枝，生山中，人家亦種之。

《唐書》曰：楊貴妃生於蜀，好荔枝。海南荔枝勝蜀者，故每歲飛馳以進。然方暑而熟，經宿輒敗。又曰：白居易為忠州刺史，在郡為木了泱枝圖，寄朝中親友，各記其狀曰：「荔枝生巴峽間，形圓如帷蓋。葉如桂，冬青。華如橘，春榮。實如丹，夏熟。朵如蒲萄，核如枇晁，殼如紅繒，膜如紫綃。瓤肉瑩白如冰雪，漿液甘酸如醴如酪，大抵如此。其實若離本枝，一日而色變，二日而香變，三日而味變。四五日外，色香味盡去矣。

《廣志》曰：荔枝，高五六丈，如桂樹，綠葉蓬蓬然，冬夏郁茂，青華朱實。實大如雞子，核黃黑，似熟蓮子。實白如眆，甘而多汁，似安石榴，有甜味。夏至日將已時，翕然俱赤，則可食也。一樹下百斛。犍為僰道南，荔枝熟時，百鳥肥。其名之曰焦核，小次曰春花，次曰朝偈，此三種為美。次鱉卵，大而酸，以為醢和。率生稻田間。又曰：荔枝、壺橘，南珍之上。

《西京雜記》曰：南越王尉他，獻高祖鮫魚、荔枝，高祖報以蒲桃、錦四匹。

竺法真《登羅山疏》曰：荔枝冬青，夏至日子始赤，六七日可食，甘酸宜人。其細核者，謂之焦核，荔枝之最珍也。

《異物志》曰：荔支為異，多汁，味甘絕口，又小酸，所以成其味。可飽食，不可使厭。生時大如雞子，其膚光澤，皮中食。乾則醮小，則肌核不如生時奇。四月始熟也。

《嶺表錄異》曰：荔枝，南中之珍果也。梧州江前有火山，上有荔枝，四月先熟，以其地熟，故曰火也，核大而味酸。其高新州與南海產者最佳，五六月方熟。黔中亦出荔枝，余曾得一常，一勢火山者。形若小雞子，近蒂稍平，皮殼殷紅，肉瑩寒玉。又有焦核者，性熱液甘，食之過度，即蜜漿制之。又有蠟荔枝，黃色，味稍劣於紅者。

《廣州記》云：每歲進荔枝，郵傳者疲斃於道。漢朝下詔止之。今猶修事荔枝煎進焉。其樹自徑尺至于合抱，葉密如冬青。木性堅重。其根，工人多取為阮咸槽、彈弓、棋局。

仲長統《昌言》曰：今人主不始神芝、朱草，而患枇晁、荔枝之腐，亦鄙矣！

王逸《荔枝賦》曰：乃睹荔枝之樹，其形也，曖若朝云之興，森如橫天之彗。角亢興而靈華敷，大火中而朱實繁。灼灼若朝霞之吐日，離離如繁星之著天。

劉淵《吳都注》曰：荔枝樹生山中，葉綠色，實正赤，肉肥，肌正白，味美。

左思《蜀都賦》曰：旁挺龍目，側生荔枝，布綠葉之萋萋，結朱實之離離。

