*柏

《書》曰：荊州，厥貢杶、幹、栝、柏。

《詩》曰：《邶·柏舟》，言仁人而不遇也。衛頃公之時，仁人不遇，小人在側。泛彼柏舟，亦泛其流。柏木，所以宜為舟也。又曰：《鄘·柏舟》共姜自誓也。衛世子共伯早死，其妻守義，父母欲奪而嫁之，誓而不許，故作是詩也。泛彼柏舟，在彼中河。又曰：徂來之松，新甫之柏。新甫，山名。

《周禮》曰：冀州，其利松、柏。

《禮記》曰：禮之於人也，如松柏之有心也。

《五經通義》曰：諸侯冢樹柏。

《爾雅》曰：柏，掬也。

《漢書》曰：武帝造柏梁殿，與群臣宴其下。又云作柏梁臺又曰：朱博為御史大夫，咐晷列柏，有野烏數千棲其上。《顏氏家訓》曰：朝夕烏也，文士往往誤作烏鳶用之。又曰：昭帝時，長安諸陵柏樹枯倒者，悉起生葉，蟲食作字：「公孫病巳立。」后昭帝崩，昌邑王即位，二十七日被廢，迎立宣帝，名病巳，后假為祠。

《東觀漢記》曰：李詢遭父母喪，六年躬自負土樹柏，常住冢下。

謝承《後漢書》曰：陳留虞延為郡督郵。光武巡狩至外黃，問延園陵柏樹株數，延悉曉之，由是見知也。

王隱《晉書》曰：王裒，字偉玄。痛父椿以命終，絕世不仕。立屋墓側，旦夕常至墓前朝拜，輒悲號斷絕。墓前一柏樹，褒常所攀援，涕泣所著，樹色與凡樹不侔。

蕭方等《三十六國春秋》曰：王敦令郭璞筮卦，曰：「明公起事，禍必不久。」敦怒曰：「卿壽幾何？」曰：「命盡日中。」引出斬之，璞曰：「當何之乎？」曰：「南山之首。」曰：「我知之矣，必在雙柏之間乎？」時有鵲巢而甚茂。

《宋書》魯郡孔子舊廟有柏樹二世覡，經歷漢、晉，其大連抱，士人崇敬之莫犯也。江夏王義恭悉遣人取之，父老皆嘆息。

《齊書》曰：王儉，字仲寶。司徒袁粲見之，嘆曰：「宰相之門也，栝柏、豫章雖小，已有棟梁之器！」又曰：江夏王鋒，以明帝失權，常忽忽不樂。著《修柏賦》以見其志，曰：「既殊群而抗立，亦含貞而挺正。豈春日之自芳？亦霜下而為盛！沖風不能摧其枝，積雪不能改其性！雖坎壈於當年，庶后雕之可詠。」時鼎業潛移，鋒獨慨然，有興復之意。又曰：王晏之為員外郎也，父普曜齋前柏樹忽成梧桐。論者以為，梧桐雖有棲鳳之美，而失后雕之節。

《梁書》侯景既陷臺城，都下王侯庶姓廟樹咸見殘毀，惟文宣太后廟四周柏樹獨郁茂。及景港南郊，都官尚書呂季略說景，令伐此樹，以立三橋。斫南面十餘株，再宿悉枿生，便長數尺。時既冬月，翠茂如春。賊乃大驚，惡之，使悉斫殺。識者以為，昔僵柳起于上林，乃表漢宣之應；廟樹重青，必彰陜西之瑞。

《北齊書》曰：魏蘭根丁母憂，居喪有孝稱。將葬常山郡境，先有董卓祠，祠有柏樹。蘭根以卓凶逆無道，不應立祠至今，乃伐柏以為槨材。人或勸之不伐，蘭根盡取之，了尾昰懼。又曰：樊衛性至孝，喪父，負土成墳，植柏方數十畝，朝夕號慕。又曰：文宣王曾晉陽夜宿松門嶺，有數株松，皆已千年，枝葉疏茂，似有神物所托。文宣時已被酒，向嶺瞋罵，射中一株，未幾枯死。

《後周書》曰：武帝伐齊，永昌公椿屯雞棲原。齊王憲密謂椿曰：「兵者詭道，去留不定。枷而作，不得遵常。汝今為營，不須張幕，可伐柏為庵，示有形勢，令兵去之後，賊猶致疑也。」齊王分軍萬人，向千里徑會，被敕追還，率兵夜返。齊人果謂柏菴為帳幕，不遣軍退，翌日始悟。

《隋書》曰：蔡景王整，文帝弟也。周明帝時，以武玄軍功賜爵。從武帝平齊，力戰而死。文帝初居武玄之憂，率諸弟負土為墳，人植一柏。四根郁茂，西北一根整栽者獨黃。后因大風雨，并根失之，果不終吉。

《唐書》曰：長壽二年冬十月，萬像神宮側有檉松樹，皆變為柏。又曰：狄仁杰補大理丞時，將軍權善才坐斫昭陵柏樹，仁杰奏其罪免職。高宗怒，令誅之。仁杰進曰：「若人假使盜長陵一抔土，陛下何以加之？今陛下以昭陵一株柏殺一將軍，欽簇之後，謂陛下為苛主。臣不可奉制。」帝意稍解。

《孫卿子》曰：柏經冬而不凋，蒙霜而不變，可謂得其真矣。

《國語》曰：高山峻原，不生草木；噬柏之地，其草不肥。

《山海經》曰：三珠樹，生赤水上。其為樹如柏葉，實皆為珠。又曰：白於之山，其上多松柏。

《穆天子傳》曰：甲申，天子升於大北之隥，而降休於兩柏之下。有兩樹也。

《東方朔傳》曰：孝武皇帝時，閑居無事，燕坐未央前殿，天新雨止，朔執干在殿階獨語。上呼問之，答曰：「殿后柏樹上有鵲，立枯枝上，向東鳴。」上遣視，如朔言。上問何以知之，朔曰：「以人事言之，風從東方來，鵲尾長，靶掮則蹶，必當順風而立，是以知東向鳴也。」「何以知立枯枝上？」朔曰：「新雨止，生枝滑，枯枝澀，是以知立枯枝上。」上大笑。

《風俗通》曰：墓上樹柏，路頭石虎。

《周禮》方相氏入虛驅魍像。魍像好食亡者肝腦，人家不能常令方相立于墓側以禁御之，而魍像畏虎與柏。

《列士傳》曰：延陵季子解寶劍，帶徐君墓柏樹。

《洞冥記》曰：磅山之北有穴，穴上有柏。昔李少翁於閬陰移來此穴，種此柏，已見扶桑三枯，海水涸竭。帝覺，遣人往穴掘，不見其根，惟見赤燕飛翻入云。移柏植於通靈臺。

《水經》曰：陘山有鄭祭仲蒙、祭舊有。舊有一枯柏樹，其塵根故株之上，多生稚柏，列秀青青，望之可喜。

《從征記》曰：泰山廟中，柏皆三十餘圍，夾兩階。赤眉常斫一樹，見血而止，今斧創猶在。

《地理志》曰：華山生文柏。

《范子計然》曰：柏脂出三輔，上價七十，中三十，下十。

《漢官儀》曰：正旦飲柏葉酒，上壽。

《漢武故事》曰：柏梁臺高二十丈，悉以柏香聞數十里。

《列仙傳》曰：赤松子好食柏實，齒落更生。

《仙經》曰：服柏子，人長年。

《三輔黃圖》曰：漢文帝霸陵，不起山陵，稠種柏樹。

《三輔舊事》曰：漢諸陵皆屬太常，又有盜柏者，棄市。

《太山記》曰：山南有太山廟，種柏樹千枝，大者十五六圍。長老傳云：漢武所植。

《三齊記》曰：堯山祠旁有柏樹，枯而復生，不知幾世。

《陳留耆舊傳》曰：李充喪父，父冢側有盜斫柏夜樹者，充手刃之。

《述征記》曰：柏谷，谷名也。漢武帝微行，所至處長傲賓於柏谷者也。谷中伍侖車地，夾以高原，林柏蔭窮日，殆弗睹陽景也。

《晉宮闕名》曰：華林園，柏二株。

崔實《四民月令》曰：七月收柏實。

《列異記》曰：陳倉人有得異物者，其形不類豬，亦不勢羊，眾莫能名。二童子曰：「桿為媼，常在地下食死人腦。若欲殺之，使柏葉插其頭。」

《幽明錄》曰：王丞相檻妁景縛，請為一卦。卦成，郭意甚惡，云：「有震厄。公能命駕西出數里，得一柏樹，截如公長，置常寢處，災可消也。」王從之，數日果震，柏木粉碎。

任昉《述異記》曰：盧氏縣有靈君古冢，冢旁古柏二，枝條蔭二百餘步，樹文隱起，皆龜甲，堅如鐵石。

嵇康《養生論》曰：麝食柏而香。

《楚詞》曰：山中人兮芳杜若，飲石泉兮飯松柏。

《古歌》曰：平陵東，松柏桐，不知何人劫義公。

劉越石《扶風歌》曰：南山石嵬嵬，松柏何摧摧！上枝拂青雲，中心十數圍。洛陽發中梁，松柏竊自悲。誰能刻鏤此？公輸與魯班。被之用丹漆，薰用蘇合香。本自南山柏，今為宮殿梁。

*槐

《周禮》曰：朝士掌三槐，三公位焉。又曰：司烜氏掌火，冬取槐檀之火。

《左傳》曰：趙宣子驟諫，公患之，使鉏麑賊之。晨往，寢門辟矣。盛服將朝，尚早，坐而假寢。麑退嘆曰：「不忘恭敬，民擲犄也。賊民擲犄，不忠；棄君之命，不信。有一於此，不如死也！」觸槐而死。

《春秋玄命苞》曰：樹槐，聽訟其下。槐之言歸也。情檻彘實也。

《春秋說》曰：槐木者，靈星之精。

《爾雅》曰：櫰，槐，大葉而黑。槐樹葉大色黑者名為櫰。守宮槐，葉晝聶宵炕。郭璞注曰：守宮槐，晝日聶合，而夜忼布。晉儒林祭酒杜行齊說：在朗陵縣南有一樹，似槐，葉盡聚合相著，夜則舒布，即守宮也。江東有樹，與此相反。俗因合昏曉晝夜，異其理等。宵炕，音忼。聶，合也。炕，張也。晝合夜開也。

《五經通義》曰：士冢樹槐。

《國語》曰：董叔將娶於范氏，叔向曰：「盍已乎？」曰：「欲為系援焉。」他日，董祁訴之范獻子，曰：「不吾敬也。」獻子執而紡之於庭槐，叔向過之，曰：「子盍為我請乎？」叔向曰：「欲而得之，又何請焉。」紡，懸也。

《漢書》曰：昭帝玄始四年，山陽社中大槐樹，吏人伐斷之，其夜復自立如故。

《晉書》曰：符堅僣號，自長安至于諸州，夾路皆種槐柳。百姓歌曰：「長安大街，夾路楊槐。下走朱輪，上有棲鸞。」又曰：大司馬府有老槐樹，殷仲文對而嘆曰：「桿樹婆娑，生意盡矣！」

崔鴻《前涼錄》曰：初，河西不生楸、槐、柏、漆。張駿之世，取於泰隴而植之，終於皆死。而酒泉宮之北隅，有槐樹生焉，李玄盛著《槐樹賦》。

沉約《宋書》曰：孔子夜夢三槐之間、豐沛之邦有赤氣。驅車對楚西北觀之，見芻兒敵麟，傷其左足，薪而復之。

《梁書》曰：庾肩吾常服槐實，年七十餘，目看細字，鬢皆黑。離亂之際，奔于江陵。

《後周書》曰：韋孝寬之為雍州刺史。先是，路側一里置一土堠，經雨頹毀，每須修之。自孝寬臨州，乃勒部內當堠處植槐樹代之，即免修復，行旅又得庇蔭。文帝后見，怪，問，知之，曰：「豈得一州獨爾，當令天下同之。」於是令諸州，道路一道里，種樹一株；十里種三樹，百里五樹焉。

《隋書》曰：高颎，字昭玄。領新都大監，每坐槐樹下以聽事，其樹不依行列。有司欲伐之，物令存之勿去，示于后人。又曰：土回以孝聞，開皇初卒。子士雄，少質直孝友。喪父，復廬于側，負土成墳。其庭前有一槐樹，先甚郁茂。及士雄居喪，樹遂枯死。服闕還宅，死槐復榮。高祖聞之，嘆其父子至孝，下詔褒揚，號其所居為累德里。

《唐書》曰：永崇二年，太平公主降駙馬薛紹，以萬年縣為禮會之所。公主輅車，自興安門南，至宣陽坊之西街，夜設燎炬，烈焰相屬，夾路槐樹多有死者。又曰：正玄中，度支欲取兩京道中槐樹為薪，更栽小樹。先下符牒渭南縣，縣尉張造艉曰：「召伯所憩，尚勿剪除；先皇舊游，豈宜斬伐？」乃止。又曰：長慶中，虢州刺史蕭佑奏：湖城縣永房鄉百姓閻酆，五代同居，家內槐一本，再生枝葉。

《管子》曰：五沃之土，其木宜槐。

《晏子春秋》曰：齊景公有所愛槐，使守，令犯槐者刑，傷者死。有醉而傷槐，且加刑焉。其女懼而告晏子，曰：「妾恐鄰國聞之，謂君愛槐而殘人，可乎？」晏子入言之，公出傷槐之囚，罷其禁。

《淮南子》曰：槐之生也，入季春，五日而兔目，十日而鼠耳，更旬而始規，頓慨葉成。規，葉始開也。又曰：九月官候，其樹槐。是月繕修守備，故官候樹槐。槐，懷也，取懷近遠也。又曰：老槐生火。又曰：槐，市學也，樹以青槐。燧人秋取槐檀之火，天之所復，地之所載，六合所包，陰陽所煦，雨露所扶。此皆生於父母，所闕于一和也。父天母地，故槐榆與橘柚合而兄弟；有苗與三危，通為一家。

《抱樸子》曰：槐鐘，新瓷合泥封之，二十餘日，蒲絆皮皆爛。乃洗之，如大豆，日服之。此物至補腦，早服之，令人發不白而長生。

《太公金匱》曰：武王問太公曰：「天下神來甚眾，恐有識者，何以待之？」太公曰：「請樹槐于王門內，有益者入，尾嫳者距之。」

《三輔黃圖》曰：玄始四年，起明堂辟雍，為博士舍三十區，為會市。但列槐樹數百行，諸生朔望會此市，各持其郡所出物及經書相與買賣，雍雍揖讓，論議槐下，侃侃訚訚如也。事具禮部學校篇。

焦贛《易林·家人之乾》曰：千歲槐，身多斧斤。

《汝南先賢傳》曰：新蔡鄭敬，字子都，為郡功曹都尉。高懿廳事前有槐樹，有露，類甘露者。懿問掾屬，皆言是甘露，敬獨曰：「明府政未能致甘露，但樹汁耳。」懿不悅，托疾而去。

楊咳戤《洛陽伽藍記》曰：李昌年廣陵王玄淵，初除儀同三司，總眾北討葛榮。夜夢著兗衣，倚槐樹立，以為吉徵。問于楊玄慎，玄慎曰：「三公之祥。」淵甚悅之。玄慎退還，告人曰：「廣陵死矣！槐種木旁鬼，死后當得三公。」廣陵果為葛榮所殺，追贈司徒公，終如其言。

