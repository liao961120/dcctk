*香

《書》曰：至治馨香，感于神明。

《左傳》曰：黍稷非馨，馨者，香之遠聞。明德惟馨。

《說文》曰：香，芳也。

《吳志》曰：士燮兄弟，并為列郡，雄長一州，車騎滿道，胡人夾轂焚香者，常有數千。

《世說》曰：桓車騎時，有陳莊者，入武當山學道，所居恒有白煙，香氣聞徹。

《續晉安帝紀》曰：王鎮惡亡經日，魏興太守郭宣擲賻坐，忽見陳莊來，因敘舊事，相對悲泣，勸營貢月。去后，郡內悉聞香狀，如芳煙流散。

《晉書·杜太后傳》曰：海西公之世，太后復臨朝稱制。桓溫之廢海西公也，太后方在佛屋燒香。內侍啟云：「外有急粥。」太后乃出，尚倚戶前視奏。

《宋書》曰：范曄撰《和香方》，其《序》曰：「麝本多忌，過分必害。沉實易和，盈斤無傷。零藿虛燥，詹唐黏濕，甘松蘇合，安息郁金，奈多和羅之屬，并被珍於外國，無取於中道。又棗膏昏鈍，甲煎淺俗，非惟無助於馨烈，乃當彌增於尤疾也。」所言悉以比類朝士。「麝本多忌」，比庾仲文；「零藿虛燥」，比何尚之；「詹唐黏濕」，比沉演之；「棗膏昏鈍」，比羊玄保；「甲煎淺俗」，比徐湛之；「甘松蘇合」，比惠琳道人；「沉實易和」，以自比也。

《齊書》曰：韓懷明，上黨人也，客居荊州。十歲，母患尸疰，每發輒危殆。懷明夜于星下，稽顙祈禱。時寒甚切，忽聞香氣，空中有人曰：「童子母須臾永差，無勞自苦！」未曉，而母平復。

《梁書》曰：庾詵尤遵釋教，宅內立道場，環繞榔繄懴，六時不息。誦《法華經》，每日一遍。后夜中，忽有一道人，自稱愿公，容止甚異，呼詵為上行先生，授香而去。又曰：梁武帝祠南郊，先是一日，景夜南郊令解除之，等到郊所履行，忽聞異香隨風而至。及將行事，奏樂迎神，有異光圓滿壇上，朱紫黃白雜沓，食頃乃滅。又曰：王琛本無令問，為太子中舍人，諂事何敬容。為其階前種植香草，脫履躡其草根，敬容意以為善。

《郭子》曰：陳騫以韓壽為掾，每會，聞壽有異香氣，是外國所貢，一著衣，歷日不歇。騫計武帝惟賜已及賈充，他家理無此香，嫌壽與已女通，考問左右婢，具以實對。騫以女妻壽，壽時未婚。《晉書》云：賈充女竊香與韓壽。

《金樓子》曰：齊東昏以錦石為殿內，開千門萬戶。又有和香，香菩拮馥，聞之使人歡悅，生諸雅態，兼令睡眠。又曰：昔玉池國有民，婿面奇丑，婦國色，鼻齆，婿乃求媚此婦，終不肯回顧。遂往西，市無價名香而熏之，還入其室。婦既齆矣，豈分香臭哉？

《呂氏春秋》曰：懷腐而欲香，入水而惡濡。

《漢武故事》曰：上作柏梁臺，悉以香柏，香聞數十里也。

《漢官典職》曰：尚書郎，懷香握蘭。

《神仙傳》曰：淮南王為八公張錦綺之帳，燔百和之香。

《佛圖澄傳》曰：澄以缽盛水，燒香咒之，須臾生青蓮花。

《林邑記》曰：朱吾以南，有文狼。野人居無室宅，依樹止宿。食生肉，彩香為業，與人交市，若上皇之民矣。

《鄴中記》曰：石虎作流蘇帳，頂安金蓮花，花中懸金薄織成綩音苑。囊，囊受三升，以盛香注。帳之四面上十二香囊，彩色亦同。

竺法《登羅山疏》曰：越王搗薰陸香。

《扶南傳》曰：頓遜國，人恒以香花事天神。香有多種：區撥葉逆花、途致各逐花、摩夷花，冬夏不聖，日載數十車於市賣之，燥乃益香。亦可為粉，以傅身體。

《述征記》曰：北芒有張母墓，舊說是王氏妻，葬有年載，后開墓而香火猶燃。

《世贄記》曰：漢武時，長安大疫，人死日以百數。帝乃試取月氏國神香，燒之于城內，死未滿三日者活，芳氣經三月不歇。帝始信神物也，乃秘錄餘香。

郭子橫《洞冥記》曰：漢武帝於招仙閣燒靡離之香，屑如粟，一粒香氣，三月不歇。又曰：跋途阇者，胡人也，剪發裸形，不食穀，惟飲清水，食都夷香，如棗核。食一斤，則歷月不饑。以一粒如粟大投清死晷，俄而滿大盂也。

《博物志》曰：西域使獻香。漢制：獻香不滿斤，不得受。西使臨去，又發香器如大豆者，試著宮門，香氣聞長安四面數十里中，經日乃歇。

《搜神記》曰：渤海史良，好一女子，許嫁而未果。良怒，殺之。后夢見曰：「還君物。」覺而得昔所與香纓、金釵之屬。又曰：初，鉤弋夫人有罪以譴死，殯尸不臭而香。又曰：合肥有一大白舡，復在死晷。漁人夜宿其旁，聞箏笛之音，又有香菩耷常。相傳云：曹公載妓，舡復於此。

任昉《述異記》曰：魏武帝陵中有泉，謂之香水。古詩云：安得香水泉，濯郎衣上塵。一實香水在并州香山，其水潔香，浴之去病。吳故宮有香水溪，俗云西施浴處。又呼為脂粉塘，吳王宮人濯妝於此，溪上源至今馨香。又曰：南海出千步香，佩之聞於千步也。今海隅有千步香，是其種也。葉似杜若，而紅碧間雜。《貢籍》云：「日南郡貢千步香。」漢雍仲子進南海香物，拜為涪陽尉，時人謂之香尉。日南郡有香市，商人交易諸香處。南海郡有香戶。日南郡有千畝香林，名香出其中。香洲，在朱崖郡洲中，出諸異香，往往不知其名。千年松香，聞十里，亦謂之十里香也。

《夢書》曰：夢得香物，婦女歸也。

曹植《洛神賦》曰：踐椒途之郁烈，步蘅音衡。薄而流芳。

《魏武令》曰：昔天下初定，吾便禁家內不得香薰。后諸女配國家，為其香，因此得燒香。吾不好燒香，恨不熟所禁。令復禁，不得燒香！其以香藏衣著身，亦不得！

秦嘉《答婦徐淑書》曰：令種好香四種各一斤，可以去穢。淑答書曰：未得侍帷帳，則芬芳不設。

陸機《吊魏武文》曰：余為著作郎，游秘閣，見《魏武今》曰：「餘香可分與諸夫人。諸舍中無所為學，作履組賣也。」吊曰：「紆家人于履組，塵清慮于餘香。

*麝

《爾雅》曰：麝父，麇足。郭璞癥曰：腳似麇，臍有香。

許慎《說文》曰：麝，如小麋，臍有香，從鹿，射聲，黑色獐也。

《義熙起居注》曰：倭國獻貂皮、人參等，詔賜細笙、麝香。

《齊書》曰：東昏侯鑿金蓮花帖地，令潘妃行其上，曰：「桿步步蓮花也。」途地皆以麝香。

《唐書》曰：波斯國人，皆以麝香和蘇途須點額，及於耳鼻，用以為敬。

《抱樸子》曰：辟蛇法：入山以麝香丸著足爪中，皆有效。又，麝香及野豬皆啖蛇，故以壓之也。又作筆墨法曰：作墨用雞子白、真珠、麝香，合以和墨，宜用九月二日。

《南夷志》曰：南詔有婆羅門、波斯阇、婆渤泥、昆侖數種外道交易之處，多珠昭唉，以黃金麝香為貴貨。

《嵩高山記》曰：有人在嶺上聞異聲，清和雅妙，尋不復聞。惟見一麝香，在嶺上側足霍又跳，忽失所在。

《荊州圖記》曰：臨澧縣南有龍寄山，其獸多麝。

《西京雜記》曰：趙飛燕為皇后，女弟在昭陽殿遺飛燕書曰：「今日嘉辰。貴姊懋膺洪冊。上襚三十五條。以陳暐曜擲昃焉。榔葉扇、同心梅、合枝李、青木香、香螺卮，出南海，一曰丹螺甲。九真雄黃、麝香、沉水香。」

《續搜神記》曰：桓哲，字明期。居豫章時，梅玄龍為太守，已病，哲往省之。語梅曰：「吾昨夜忽夢作卒，迎卿來作太山府君。」梅聞之，愕然曰：「吾亦夢見卿為卒，著衣來迎我。」數日，復同夢如先，云二十八日當拜。至二十七日晡后，桓忽中惡，腹脹滿，遣人就梅索麝香丸。梅聞，便令作凶具。桓便亡，八日而梅卒。

《本草經》曰：麝香味辛，辟惡，殺鬼精，生中臺山也。

秦嘉《與婦書》曰：今奉麝香一斤，可以辟惡氣。

嵇康《養生論》曰：麝食柏而香。

*葳香

《孫氏瑞應圖》曰：苴蕤者，禮備至則生。一曰：王者愛人命則生。一名葳香也。

*郁金

《說文》曰：郁，芳草也。十葉為貫，筑以煮之，為鬯一合而釀之，以降神也。

《周禮·春官上》曰：郁人掌祼器。祼器，謂彝及舟與瓚。凡祭祠，賓客之祼事，和郁鬯，以實彝而陳之。筑郁金煮之，以和鬯酒。鄭司農云：郁金，草名，十葉為貫，百二十貫為筑。以煮之鑊中，停于祭前。郁為草若蘭。

《後周書》曰：秦國出郁金。

《後周書》曰：波斯國，大月氏植叼種也。地出氍毹瞿俞二音、玄獐皮，及薰陸、郁金、蘇合、青木香等，胡椒、畢撥、石蜜、千年棗、香附子、訶黎勒、無食子鹽、綠雌黃等物。

《唐書》曰：天竺國卑濕暑熱，稻歲四熟。有金剛，似紫石英，百煉不銷，可以切玉。又有旃檀、郁金諸香。通于大秦。又曰：太宗時，伽拍搡獻郁金香，似麥門冬，九月花開，狀似芙蓉，其色紫碧，香聞數十步。花而不實，欲種者取根。

《文士傳》曰：朱穆，字公叔，作《郁金賦》曰：「英熠爍以焜煌，似九日之普照。遠而望之，粲若星羅出雲嶠；近而觀之，曄若丹桂耀湘涯。」

應劭《地理風俗記》曰：《周禮》「郁人掌祼器，凡祭醊、賓客之祼事，和郁鬯，以實樽彝。」郁，芳草也。謂用百草之華，煮以合釀黑黍，以降神者也。或說，今郁金香是也。

《南州異物志》曰：郁金者，出琤蚌國。國人種之，先取上佛，積日萎槁，乃載去之。然後取郁金，色正黃細，與芙蓉華里被蓮者相似。可以香酒。

*雞舌

應劭《漢官儀》曰：桓帝侍中乃存，年老口臭，上出雞舌香與含之。雞舌頗小辛螫，不敢咀咽，嫌有過，賜毒藥，歸舍，辭決就便宜，家人哀泣，不知其故。僚友求視其藥，出在口香，咸嗤笑之。

《吳時外國傳》曰：五馬洲，出雞舌香。

《抱樸子》曰：或以雞舌、黃連、乳汁煎之，注擲覲有百疹之在，目愈而更加精明倍常。

俞益期《箋》曰：外國老胡說：「眾香共是一木，木花為雞舌香。」

《南州異物志》曰：雞舌出在蘇州，云是草花，可含，香口。

《廣志》曰：雞舌出南海中，乃剽國，蔓生，實熟貫之。

《續搜神記》曰：王廣，豫章人，年少未婚。至田舍，見一女，云：「我是何參軍女，年十四而夭，為西王母養，使與下土人交。」廣與之纏綿，其日於席上得手巾裹雞舌香。其母取巾燒之，乃是火浣布。

*龍腦

《唐書》曰：貞觀中，烏萇國遣使獻龍腦香。

《本草》曰：龍腦香，味苦，微寒，主心腹邪氣、風濕積聚。出婆律國，形似白松脂，作杉木氣，明凈者善。云：合粳米灰、相思子貯之，則不耗。樹似杉。言婆律膏是樹根下清脂，龍腦是樹中干脂。子似豆寇。

*雀頭

《江表傳》曰：魏文帝遣使於吳，求雀頭香。

