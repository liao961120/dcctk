夫弈棋者，凡下一子，皆有定名。棋之形勢、死生、存亡，因名而可見。有沖，有斡，有綽，有約，有飛，有關，有劄，有粘，有頂，有尖，有覷，有門，有打，有斷，有行，有捺，有立，有點，有聚，有蹺，有夾，有拶，有避，有刺，有勒，有撲，有徵，有劫，有持，有殺，有松，有盤。圍棋之名，三十有二，圍棋之人，意在可周。臨局變化，遠近縱橫，吾不得而知也。用倖取勝，難逃此名。《傳》曰：「必也，正名乎棋！」

