*張俊

宣州溧水縣尉元澹家在懷州。先將一莊客張俊祇承至官。官滿却歸，俊亦從之。俊有妻，一子三歲，亦與同行。至宋汴行將汴字原空闕。行將原作衝。均據明鈔本補改。夜，俊抱兒從澹，其妻乘驢在後十步。忽聞叫聲，俊奔視之，妻已被虎所取。俊白元。妻今為虎所殺傷。誓欲報讎。讎字原空闕。據明鈔本補。今以孩子奉上。某"某"原作"集"，據明鈔本改。儻生歸，當酬哺養之恩。不爾，便為僕賤終身。元固止之，不可。復挾兩矢，携弓腰斧。下道乘乘字原闕。據明鈔本補。黑而行。去三十十字原空闕。據明鈔本補。餘里。皆深林重阻。既而漸至一處，依近山谷。有大樹百餘株。疑近虎穴，俊上樹伺之。時漸明，見山下數十步內，如有物蹲伏起動之狀。更候之，欲明，乃是虎也。其妻已死，為虎所禁，屍自起，拜虎訖，自解其衣，裸而復僵。虎又于窟中引四子，皆大如狸，掉尾歡躍。虎以舌舐死人，虎子競來爭食。俊在樹上見之，遂發一箭，正中虎額，其虎騰躍。又發一箭。中其脇。箭皆傅毒，虎遂驚躍，狂亂吼怒，頃刻而死。俊復下樹，以斧截虎頭。幷殺四子。亦取其首，葛蔓貫之。亦負妻屍。走步而歸。日曉追及。澹感激之至。出《原化記》

*潯陽獵人

潯陽有一獵人常取虎為業。於徑施弩弓焉。每日視之，見虎跡而箭已發，未曾得虎。舊說云。人為虎所食，即作倀鬼之事，即于其側，樹下密伺。二更後，見一小鬼青衣。髠髮齊眉。䠥而來弓所。撥箭發而去。後食頃，有一虎來履弓而過，既知之，更携一隻箭而去，復如前狀。此人速下樹。再再原作下。據明鈔本改。架箭，而登樹覘之。少頃虎至，履弓箭發。其虎貫脇而死。其倀鬼良久却回，見虎死，遂鼓舞而去也。出《原化記》

*柳幷

河東柳幷為監察御史。入嶺推覆，將一書吏隨行，常所委任。至嶺下宿孤舘中。從吏皆在廳內席地而寢。時半夜，月初上。衆皆臥。幷獨覺。忽見一小鬼長尺餘。狀若獼猴，手持一紙幡子步上階，以幡插書吏頭邊而去。幷乃潛起。拔去之，復臥伺焉。少頃，一虎入來遍嗅諸人而去。須臾，小鬼又來，別以幡子插之，復又拔去之。少頃，虎又來遍嗅而去，如此者三度，而天向明。乃至旦，召吏言其事。旦日汝當難免，自須為計，不可隨我。幷有劒。取與之，乃令逃難。此吏素強勇，携劍入山，尋逐虎穴。行二十里至一茅菴。入其中，不見有人，惟見席上案硯朱筆，有一卷文書皆是人名，或有勾者，有未勾者，己名在焉。焉原作寫。據明鈔本改。屋上見一領虎皮，吏懷其書。幷取皮。杖劒而去。行未數里，見一胡僧從後來趁，呼之曰：「且住，君不如告某為計，即可免矣。吏即止，與之言。見其人狀異，不敢殺之。僧曰。吾非彊害君者，是天配合食之。豈不見適來文簿。昨日已愆數期，今彊脫，終恐無益。不如以小術厭之。吏問其術。僧令登一樹以帶自縛。用劒自刺少血塗一單衣投之。我以衣為禳之耳。吏如言登樹，投皮與僧衣之，便作虎狀，哮吼怒目，光如電掣。吏懼，將欲墮者數過，即取單衣，刺血塗之，投於地。虎得衣跳躍。擘撦而吞之。良久，復為人形。曰。子免矣。乃遣去。竟無患焉。出《原化記》

*僧虎

袁州山中。有一村院僧忘其法名。偶得一虎皮，戲被於身，搖尾掉頭，頗克肖之。或於道旁戲，鄉人皆懼而返走，至有遺其所携之物者。僧得之喜，潛於要衝，伺往來有負販者，歘自草中躍出，昂然虎也。皆棄所賷而奔。每蒙皮而出，常有所獲。自以得計，時時為之。忽一日被之。覺其衣着于體。及伏草中良久，試暫脫之，萬方皆不能脫，自視其手足虎也，爪牙虎也，乃近水照之，頭耳眉目。口鼻尾毛，皆虎矣，非人也。心又樂于草間，遂捕狐兔以食之。拏攫飲啖。皆虎也。是後常與同類遊處。復為鬼神所役使，夜則往來于山中，寒暑雨雪不得休息，甚厭苦之。形骸雖虎，而心歷歷然人也，但不能言耳。周歲餘。一旦餒甚，求無所得，乃潛伏道傍。忽一人過于前，遂躍而噬之。既死，將分裂而食。細視之，一衲僧也，心自惟曰。我本人也也原作心。據明鈔本改。幸而為僧，不能守禁戒。求出輪廻。自為不善，活變為虎，業力之大，無有是者。今又殺僧以充腸，地獄安容我哉。我寧餒死，弗重其罪也。因仰天大號，聲未絕，忽然皮落如脫衣狀，自視其身，一裸僧也。奔舊院，院已荒廢。乃用草遮身，投于俗家，得破衣數件。走于隣境佛寺。因遊方。止臨川崇壽院衆堂中。是時圓超上人居看經堂，其僧侍立不懈。上人念其恭勤。乃問爾何處人。出家幾夏臘，修習何等法，而勤勤若此。對曰。某心有悔行。願因上人決之，但不欲他僧聞耳。乃屏侍者問之。其僧言為虎之事，叩頭作禮，求讖罪業。上人謂曰。生死罪福，皆由念作。剎那之間，即分天堂地獄，豈在前生後世耶。爾惡念為虎，善念為人，豈非證哉。苟有志乎脫離者。趣無上菩提，還元反本。念不著，則人不為虎，虎不為人矣。方今閩中，大善知識比肩，爾其往哉。僧乃奉教。上人尋話于智作長老，長老往見之，以上人向者事問，皆無異同。雙目猶赤。耽然可畏也。後入嶺。不知所適。出《高僧傳》

*王瑤

漢州西四十五里，有富叟王瑤。所居水竹園林，占一川之勝境，而往來之人多迂道以經焉。既至，瑤心盡誠接待。有賣瓦金石生者常言住在西山，每來必休於此。積十數年，率五日一至。瑤密異之，外視其所買，又非山中所用者。一日，瑤伺其來，因竭力奉之，石亦無媿。近晚將去，瑤曰。思至生居，為日久矣。今者幸願階焉。石生曰。吾敝土窮山，不足為訪。瑤即隨行十數里。暝色將起。石生曰：「爾可還矣。瑤曰。竊慕高躅，願效誠力。但生所欲，皆可以奉，所以求知其居焉。石生固辭，瑤追從不已。石生忽以拄杖畫地，遂為巨壑，而身亦騰為白虎，哮吼顧瞻，瑤驚駭惶怖，因蒙面匍匐而走。明日再往，曾無人跡。自是石生不復經過矣。出《集異記》

*劉牧

成應元事統云。劉牧字子仁。常居南沙野中。樂山鳥之啼，愛風松之韻，植果種蔬，野人欺之。多伐樹踐囿。牧曰：「我不負人，人何負我。有一虎近其居作穴，見牧則搖尾，牧曰。汝來護我也。虎輒俛首。歷數年。野人不敢侵。後牧卒，虎乃去。出《獨異志》

*姨虎

劒州永歸葭萌劒門益昌界。嘉陵江側有婦人，年五十已來，自稱十八姨，往往來民家，不飲不食。每教諭於人曰。但作好事，莫違負神理。居家和順，孝行為上。若為惡事者，我常令猫兒三五箇巡檢汝。語未畢遂去，或奄忽不見。每歲，約三五度有人遇之。民間知其虎所化也。皆敬懼之焉。出《錄異記》

*崔韜

崔韜，蒲州人也。旅遊滁州，南抵歷陽。曉發滁州。至仁義舘。宿舘。吏曰。此舘凶惡。幸無宿也。韜不聽，負笈昇廳。舘吏備燈燭訖。而韜至二更，展衾方欲就寢。忽見舘門有一大足如獸。俄然其門豁開，見一虎自門而入。韜驚走，於暗處潛伏視之，見獸於中庭脫去獸皮，見一女子奇麗嚴飾，昇廳而上，乃就韜衾。出問之曰。何故宿余衾而寢。韜適見汝為獸入來，何也。女子起謂韜曰。願君子無所怪。妾父兄以畋獵為事。家貧，欲求良匹，無從自達。乃夜潛將虎虎原作衾。據明鈔本改。皮為衣。知君子宿於是舘。故欲託身，以備灑掃。前後賓旅，皆自怖而殞。妾今夜幸逢達人，願察斯志。韜曰。誠如此意，願奉懽好。來日，韜取獸皮衣，棄廳後枯井中，乃挈女子而去。後韜明經擢第，任宣城。時韜妻及男將赴任，與俱行。月餘。復宿仁義舘。韜笑曰。此舘乃與子始會之地也。韜往視井中，獸皮衣宛然如故。韜又笑謂其妻子曰。往日卿所著之衣猶在。妻曰。可令人取之。既得。妻笑謂韜曰：「妾試更著之。衣猶在請。明鈔本。許本無衣猶在請四字。妻乃下階將明鈔本將作披獸皮衣著之纔畢。乃化為虎。跳躑哮吼。奮而上廳。食子及韜而去。出《集異記》

*王行言

秦民有王行言以商賈為業，常販鹽鬻於巴渠之境。路由興元之南，曰大巴路，曰小巴路，危峰峻壑，猿徑鳥道，路眠野宿，杜絕人煙。鷙獸成羣。食啖行旅。行言結十餘輩少壯同行。人持一拄杖長丈餘。銛鋼鐵以刃之，即其短鎗也。纔登細徑，為猛虎逐之。及露宿于道左。虎忽自人衆中。攫行言而去。同行持刃杖，逐而救之，呼喊連山，於數十步外奪下。身上拏攫之蹤已有傷損。平旦前行，虎又逐至，其野宿。衆持槍圍。使行言處於當心。至深夜。虎又躍入衆中。攫行言而去。衆人又逐而奪下。則傷愈多，行旅復衛而前進。白晝逐人，略不暫捨，或跳於前，或躍于後。時自於道左而出，於稠人叢中捉行言而去，竟救不獲，終不傷其同侶。須得此人充其腹，不知是何冤報，逃之不獲。出《玉堂閒話》

