*貪附

*治生

*裴明禮

唐裴明禮，河東人。善於理生，收人間所棄物，積而鬻之，以此家產巨萬。又於金光門外，市不毛地。多瓦礫，非善價者。乃於地際竪標。懸以筐，中者輒酬以錢，十百僅一二中。未洽浹，地中瓦礫盡矣。乃舍諸牧羊者。糞既積。預聚雜果核。具犂牛以耕之。歲餘滋茂。連車而鬻，所收復致巨萬。乃繕甲第，周院置蜂房，以營蜜。廣栽蜀葵雜花果，蜂採花逸而蜜豐矣。營生之妙，觸類多奇，不可勝數。貞觀中，自古臺主簿，拜殿中侍御史，轉兵吏員外中書舍人。累遷太常卿。出《御史臺記》

*何明遠

唐定州何明遠大富，主官中三驛。每於驛邊起店停商，專以襲胡為業，資財巨萬。家有綾機五百張。遠年老，或不從戎，即家貧破。及如故，即復盛。出《朝野僉載》

*羅會

長安富民羅會以剔糞自業。里中謂"謂"原作"識"，據明鈔本改。之雞肆，言若歸之積糞而有所得也。會世副其業，家財巨萬。嘗有士人陸景陽，會邀過所止。館舍甚麗。入內明鈔本"入內"作"內人"。梳洗，衫衣極鮮。屏風氈褥烹宰，無所不有。景陽問曰。主人即如此快活，何為不罷惡事。會曰。吾中間停廢一二年，奴婢死亡，牛馬散失。復業已來，家途稍遂。非情願也，分合如此。出《朝野僉載》

*竇乂

扶風竇乂年十三，諸姑累朝國戚。其伯檢校工部尚書交。閑廐使宮苑使。於嘉會坊有廟院。乂親識"識"原作"與"，據明鈔本改。張敬立任安州長史，得替歸城。安州土出絲履，敬立齎十數輛，散甥姪。競取之，唯乂獨不取。俄而所餘之一輛。又稍大，諸甥姪之剩者，乂再拜而受之。敬立問其故，乂不對。殊不知殖貨有端木之遠志。遂於市鬻之，得錢半千。"千"原作"斤"，據明鈔本改。密貯之。潛於鍛爐作二枝小鍤。利其刃。五月初，長安盛飛榆莢。乂掃聚得斛餘。遂往詣伯所，借廟院習業，伯父從之。乂夜則潛寄褒義寺法安上人院止，晝則往廟中。以二鍤開隙地。廣五寸，深五寸。密"密"原作"慕"，據明鈔本改。布四千餘千餘原作十五。據明鈔本改。條。皆長二十餘步。汲水漬之，布榆莢於其中。尋遇夏雨。盡皆滋長。比及秋。森然已及尺餘。千萬餘株矣。及明年。榆栽已長三尺餘。乂遂持斧伐其併者，相去各三寸。又選其條枝稠直者悉留之，所間下者，二尺作圍束之。得百餘束。遇秋陰霖。每束鬻值十餘錢。又明年，汲水於舊榆溝中。至秋，榆已有大者如雞卵。更選其稠直者，以斧去之。又得二百餘束。此時鬻利數倍矣。後五年，遂取大者作屋椽。僅千餘莖。鬻之。得三四萬餘錢。其端大之材，在廟院者。不啻千餘。皆堪作車乘之用。此時生涯已有百餘。自此幣帛布裘百結，日歉食而已。遂買蜀青麻布，百錢箇疋，四尺而裁之，顧人作小袋子。又買內鄉新麻鞋數百輛。不離廟中，長安諸坊小兒及金吾家小兒等，日給餅三枚。錢十五文。付與袋子一口。至冬，拾槐子實其內，納焉。月餘。槐子已積兩車矣。又令小兒拾破麻鞋。每三輛。以新麻鞋一輛換之。遠近知之，送破麻鞋者雲集。數日。獲千餘量。然後鬻榆材中車輪者。此時又得百餘千。雇日傭人，於宗賢西門水澗，從水洗其破麻鞋。曝乾。貯廟院中。又坊門外買諸堆棄碎瓦子，令功人於流水澗洗其泥滓，車載積於廟中。然後置石嘴碓五具，剉碓三具。西市買油靛數石，雇庖人執爨。廣召日傭人，令剉其破麻鞋，粉其碎瓦。以踈布篩之。合槐子油靛。令役人日夜加功爛擣。候相乳尺。明鈔本"尺"作"入"。悉看堪為挺。從臼中熟出。命工人併手團握，例長三尺已下，圓徑三寸。垛明鈔本垛作築。之得萬餘條。號為法燭。建中初，六月。京城大雨，尺燼重桂，巷無車輪。乂乃取此法燭鬻之。每條百文。將燃炊爨，與薪功倍，又獲無窮之利。先是西市秤行之南。有十餘畝㘭下潛汙之地。目曰小海池。為旗亭之內。衆穢所聚。又遂求買之，其主不測，乂酬錢三萬。既獲之，於其中立標，懸幡子。遶池設六七鋪，制造煎餅乃糰子，召小兒擲瓦礫，擊其幡標。中者以煎餅糰子啗。不逾月，兩街小兒競往，計萬萬，所擲瓦已滿池矣。遂經度，造店二十間。當其要害，日收利數千，甚獲其要。店今存焉，號為竇家店。又嘗有胡人米亮因飢寒，乂見，輒與錢帛。凡七年，不之問。

異日，又見亮，哀其飢寒，又與錢五千文。亮因感激而謂人曰。亮終有所報大郎。乂方閒居，無何，亮且至。謂乂曰。崇賢里有小宅出賣。直二百直二百三字原空闕。據黃本補。千文，大郎速買之。之字原空闕。據許本、黃本補。又西布明鈔本、許本、黃本"布"作"市"。櫃坊。鏁錢盈餘。即依直出錢市盈餘即依直出錢市八字原空闕。據黃本補。之。書契日。亮語語原作與，據明鈔本改。乂曰。亮攻於覽玉，嘗見宅內有異石。人罕見宅內有異石人罕八字原空闕。據黃本補。知之。是搗衣砧，真于闐玉，大郎且立致富矣。乂未之信。亮立致富矣乂未之信亮九字原空闕。據黃本補。曰。延壽坊召玉工觀之。玉工大驚曰。此奇貨也。攻之當奇貨也攻之當六字原空闕。據黃本補。得腰帶銙二十副。每副百錢，三千貫文。遂令琢之。果得遂令琢之果得六字原空闕。據黃本補。數百千價。又得合子執帶頭尾諸色雜類，鬻之。又計獲鬻之又計獲五字原空闕。據黃本補。錢數十萬貫。其宅並元契，乂遂與米亮，使居之以酬焉。又李使居之以酬焉又李八字原空闕。據黃本補。晟大尉宅前，有一小宅。相傳凶甚，直二百十千，又買之。築千又買之築五字原空闕。據黃本補。園打墻，拆其瓦木，各垛一處，就耕之術。大尉宅中傍其地宅中傍其地五字原空闕。據黃本補。有小樓。常不瞰焉。晟欲併之為"為"原作"焉"，據黃本改。擊毬之所。他日乃使人向日乃使人向五字原空闕。據黃本補。乂，欲買之，乂確然不納。云。某自有所要。候晟沐浴日遂沐浴日遂四字原空闕。據黃本補。具宅契書，請見晟。語晟曰。某本置此宅，欲與親戚居之。恐戚居之恐四字原空闕。據黃本補。俯逼太尉甲第，貧賤之人，固難安矣。某所見此地寬閑。其寬閑其三字原空闕。據黃本補。中可以為戲馬。今獻元契。伏惟俯賜照納。晟大悅。私謂乂。悅私謂乂四字原空闕。據黃本補。不要某微力乎，乂曰。無敢望，猶恐後有緩急。再再字原空闕。據黃本補。明鈔本作當。來投告令公。晟益知重。乂遂搬移瓦木。平治其地如砥。獻晟為戲為字原空闕。戲原作獻。據明鈔本補改。馬。荷乂之所惠。乂乃於兩市。選大商產巨萬者，得五六人。遂問之。君豈不有子弟嬰諸道及在京職事否。賈客大喜。大喜二字原空闕。據明鈔本補。語乂曰。大郎忽與某等，致得子弟庇身之地。"地"原作"弟"，據明鈔本改。某等共率草粟之直二萬貫文。乂因懷諸賈客子弟名謁晟，皆認為親故。晟忻然覽之，各置諸道膏腴之地重職，乂又獲錢數萬。崇賢里有中郎將曹遂興當夜生一大樹。遂興每患其經年枝葉年枝二字原空闕。葉原作菜。據黃本補改。有礙庭宇，伐之又恐損堂室。乂因訪遂興，指其樹曰。樹曰二字原空闕。據黃本補。中郎何不去之。遂興答曰。誠有礙耳，因慮根深本固。恐損根深本固恐損六字原空闕。據黃本補。所居室宇。乂遂請買之，仍與中郎除之。不令有損。當令樹有損當令樹五字原空闕。據黃本補。自失，中郎大喜。乃出錢五千文，以納中郎。與斧釿明鈔本釿作鉞。匠人議伐匠人議伐四字原空闕。據黃本補。其樹，自梢及根。令各長二尺餘。斷之，厚與其直。因選就衆其直因選就衆六字原空闕。據黃本補。材，及陸博局數百，鬻於本行。乂計利百餘倍。其精幹率是倍其精幹率是六字原空闕。據黃本補。類也。後乂年老無子，分其見在財等與諸熟識親友。至其熟識親友至其六字原空闕。據黃本補。餘千產業。街西諸大市各千餘貫。與常住法安上人經營。法安上人經營六字原空闕。據黃本補。不揀日時供擬，其錢亦不計利。乂卒時年八旬餘。京城和八旬餘京城和六字原空闕。據黃本補。會里有邸。弟姪宗親居焉，諸孫尚在。出《乾𦠆子》

貪

*滕蔣二王

唐滕王嬰、蔣王惲，皆不能廉慎。大帝賜諸王名五王。明鈔本五作臣，臣下空缺三字，按《新唐書》七九滕王元嬰傳作賜諸王綵五百，此有脫訛。不及二王敕曰。滕叔蔣兄。自解經紀，不勞賜物。與之。明鈔本與下空缺三字。無之字。按新唐書七九滕王元嬰傳作給麻二車。此有脫字。以為錢貫。二王大慙。朝官莫不自勵。皆以取受為贓污。有終身為累，莫敢犯者。出《朝野僉載》

*竇知範

唐瀛州饒陽縣令竇知範貪。有一里正死，範令門內一人，為里正造像，各出錢一貫，範自納之。謂曰。里正有罪過，先須急救。範先造得一像，且以與之。結錢二百千平像百千原作千百。平像二字原空闕。據《說郛》二改補。五寸半。其貪皆類此。範惟有一男，放鷹馬驚。桑枝打傷頭傷頭二字原空闕。據黃本補。破。百姓快之，皆曰。千金之子。易一兔之命。出《朝野僉載》

*夏侯彪之

唐益州新昌縣令夏侯彪之初下車，問里正曰。鶏卵一錢幾顆。曰。三顆。彪之乃遣取十千錢，令買三萬顆。謂里正曰。未便要，且寄雞母抱之，遂成三萬頭雞，經數月長成，令縣吏與我賣。一雞三十錢，半年之間。成三十萬。又問竹笋一錢幾莖。曰。五莖。又取十千錢付之，買得五萬莖。謂里正曰。吾未須笋，且林中養之。至秋竹成，一莖十錢，積成五十萬。其貪鄙不道，皆此類。出《朝野僉載》

*王志愔

唐汴州刺史王志愔飲食精細，對賓下脫粟飯。商客有一騾，日行三百里，曾三十千不賣。市人報價云十四千，愔曰。四千金少，更增一千。又令買單絲羅，匹至三千。愔問用幾兩絲。對曰。五兩。愔令豎子取五兩絲來，每兩別與十錢手功之直。出《朝野僉載》

*段崇簡

唐深州刺史段崇簡性貪暴。到任追里正，令括客。云。不得稱無。上戶"上戶"下原有"上戶"二字，據明鈔本刪。每家「家」字原闕，據明鈔本補。取兩人，下戶取一人，以刑脅之。人懼，皆妄通。通訖，簡云。不用喚客來，但須見主人。主人到，處分每客索絹一疋。約一月之內，得絹三十車。罷任發，至鹿城縣。有一車裝絹未滿載，欠六百疋。即喚里正，令滿之。里正計無所出，遂於縣令丞尉家，一倍舉送。至都，拜邠州刺史。出《朝野僉載》

*崔玄信

唐安南都護崔玄信命女壻裴惟岳攝受明鈔本"受"作"愛"。州刺史。貪暴，取金銀財物向萬貫。有首領取婦，裴即要障車綾。索一千疋，得八百疋，仍不肯放。捉新婦歸，戲之三日，乃放還。首領更不復納，裴即領物至揚州。安南及問至，擒之。物並納官。裴亦鏁項至安南，以謝百姓。及海口，會赦免。出《朝野僉載》

*嚴昇期

唐洛州司倉嚴昇期攝侍御史，於江南巡察。性嗜牛肉，所至州縣，烹宰極多。事無大小，入金則弭。凡到處，金銀為之湧貴。故江南人呼為金牛御史。出《朝野僉載》。明鈔本作出御史台記

*張昌儀

唐張昌儀為洛陽令，恃易之權勢，屬官無不允者。鼓聲動，有一人姓薛齎金五十兩，遮而奉之。儀領金，受其狀。至朝堂，付天官侍郎張錫。數日失狀，以問儀。儀曰。我亦不記得，但姓薛者即與。錫檢案內姓薛者六十餘人。並令與官，其蠹政也若此。出《朝野僉載》

*李邕

唐江夏李邕之為海州也。日本國使至海州，凡五百人，載國信。有十船，珍貨數百萬。邕見之，舍於館。厚給所須，禁其出入。夜中，盡取所載而沉其船。既明，諷所館人白云。昨夜海潮大至，日本國船盡漂失，不知所在。於是以其事奏之。敕下邕，令造船十艘，善水者五百人，送日本使至其國。邕既具舟及水工。使者未發，水工辭邕。邕曰。日本路遙，海中風浪，安能却返。前路任汝便宜從事。送人喜。行數日，知其無備，夜盡殺之，遂歸。邕又好客，養亡命數百人。所在攻刧。事露則殺之。後竟不得死，且坐其酷濫也。出《紀聞》

*裴佶

唐裴佶常話，少時姑夫為朝官，有雅望。佶至宅，會其退朝。深歎曰。崔照何人。衆口稱美。必行賄也。如此安得不亂。言未訖，門者報曰。壽州崔使君候謁。姑夫怒，呵門者，將鞭之。良久，束帶強見。須臾，命茶甚急。又命酒饌。又命速為飯。佶姑曰。前何踞而後恭。及入門，有德色。揖明鈔本"揖"作"揮"。佶曰。憇學中。佶未下階，出懷中一紙，乃贈官絁千匹。出《國史補》

*元載

唐元載破家，藉財物，得胡椒九百石。出《尚書故實》

*張延賞

唐張延賞將判度支，知一大獄頗有冤屈，每甚扼腕。及判使。召獄吏，嚴誡之，且曰。此獄已久，旬日須了。明旦視事，案上有一小帖子曰。錢三萬貫，乞不問此獄。公大怒。更促"促"原作"懼"，據明鈔本改。之。明日，復見一帖子來曰。錢五萬貫。公益怒，令兩日須畢。明旦，案上復見帖子曰。錢十萬貫。公遂止不問。子弟承間偵之，公曰。錢至十萬貫，通神矣，無不可回之事。吾恐及禍，不得不受也。出《幽閒鼓吹》

*盧昂

唐盧昂主福建鹽鐵，贓罪大發。有瑟瑟枕大如半㪷。以金牀乘之。御史中丞孟簡按鞠累月，乃得以進。召市人估之，或云寶無價。或云美石。非真瑟瑟也。出《國史補》

*崔咸

唐中書舍人崔咸嘗受大僚之知。及懸車之年，與表表上。崔時為司封郎中，以感知之分，極言贊美。便令制議行，值無厚善者，一章而允請。三數月後。門館日閴寂。家人輩竊罵。後甚悔，語子弟曰。有大段事，慎勿與少年郎議之。出《幽閒鼓吹》

*崔遠

唐崔遠將退位，親厚皆勉之。長女賢，知書，獨勸。相國遂決退。一二歲中，居閒躁悶。顧謂兒姪曰。不得諸道金銅茶籠子。近來惣四掩也。遂復起。出《幽閒鼓吹》

*江淮賈人

江淮賈人有積米以待湧價。價字原闕。據明鈔本補。畫圖為人，持米一斗，貨錢一千，又以懸於市。楊子留後余粲，杖殺之。出《國史補》

*龍昌裔

戊子歲旱，廬陵人龍昌裔有米數千斛糶。既而米價稍賤，昌裔乃為文，禱神岡廟，祈更一月不雨。祠訖，還至路。憇亭中。俄有黑雲一片，自廟後出。頃之，雷雨大至，昌裔震死於亭外。官司檢視之，脫巾。"巾"原作"申"，據明鈔本改。於髻中得一紙書，則禱廟之文也。昌裔有孫，將應童子舉，鄉人以其事訴之，不獲送。出《稽神錄》

*安重霸

蜀簡州刺史安重霸瀆貨無厭。州民有油客者姓鄧。能棊。其家亦贍。重霸召對敵，只令立侍。每落一子，俾其退立於西北牖下。俟我算路，乃始進之，終日不下十數子而已。鄧生倦立且飢，殆不可堪。次日又召，或有諷鄧生曰。此侯好賂。本不為棊。何不獻賂而自求退。鄧生然之，獻中金三錠。獲免。出《北夢瑣言》

*張虔釗

張虔釗多貪。鎮滄州日，因亢旱民飢，乃發廩賑之。事上聞。甚嘉賞。他日秋成。倍斗徵歛。常言自覺言行相違，然每見財，不能自止。時人笑之。出《北夢瑣言》

