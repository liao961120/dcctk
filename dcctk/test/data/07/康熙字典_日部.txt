日：〔古文〕𡆸《唐韻》《正韻》人質切《集韻》《韻會》入質切，𠀤音𦨙。《說文》實也。太陽之精不虧。《博雅》君象也。《釋名》日，實也，光明盛實也。《易·乾卦》與日月合其明。又《繫辭》縣象著明，莫大乎日月。又《說卦》離爲火爲日。《周禮·天官·九𡣕註》日者天之明。《禮·祭義》日出於東。《史記·天官書註》日者，陽精之宗。《前漢·律歷志》日合於天統。《後漢·荀爽傳》在地爲火，在天爲日。《淮南子·天文訓》火氣之精者爲日。又《書·舜典》協時月正日。《傳》合四時之氣節，月之大小，日之甲乙，使齊一也。又《洪範》五紀，三曰日。《傳》紀一日。《疏》從夜半以至明日夜半，周十二辰爲一日。又《禮·曲禮》外事以剛日，內事以柔日。《疏》十日有五奇五偶，甲丙戊庚壬五奇爲剛，乙丁己辛癸五偶爲柔也。又《郊特牲》郊之祭也，迎長日之至也。《註》迎長日者，建卯而晝夜分，分而日長也。又《左傳·文七年》日衞不睦。《註》日，往日也。又《左傳·桓十七年》天子有日官，諸侯有日御。《註》皆典歷數者。又《史記·日者傳註》卜筮占𠋫時日，通名日者。又《集韻》而力切，音眲。義同。又《韻補》叶而至切。《李嵩·述志賦》審機動之至微，思遺餐而忘寐。表略韻於納素，託精誠於白日。《類篇》唐武后作𡆠。

旦：《唐韻》《集韻》《韻會》得案切《正韻》得爛切，𠀤丹去聲。《說文》明也。从日見一上。一，地也。《玉篇》朝也，曉也。《爾雅·釋詁》旦，早也。《書·大禹謨》正月朔旦。《詩·陳風》穀旦于差。又《大雅》昊天曰旦。《淮南子·天文訓》日至于曲阿，是謂旦明。又《詩·衞風》信誓旦旦。《箋》言其懇惻款誠。《疏》旦旦猶怛怛。《釋文》旦旦，《說文》作𢘇𢘇。又《詩·衞風·朱傳》旦旦，明也。又《前漢·惠帝紀》當爲城旦舂者。《註》城旦者，旦起行治城。舂者，婦人不豫外徭但舂作米，皆四歲𠛬也。又震旦，西域稱中國之名。《樓炭經》蔥河以東名震旦。又盍旦。《禮·坊記》相彼盍旦。《註》盍旦，夜鳴求旦之鳥。又與神同。《禮·郊特牲》所以交於旦明之義也。《註》旦當爲神，篆字之誤也。又《韻補》叶都眷切。《庾敳·意賦》宗統竟初不別兮，大德亡其情願。天地短於朝生兮，億代促於始旦。

𣄻：《集韻》竹角切，音琢。《說文》同涿，流下滴也。《奇字》从日乙。

𣄼：《字彙補》古文昏字。《代醉編》日出一上爲旦，日入一下爲昏。一，地也。

旨：〔古文〕𠮛𤮻𣅌𠩊《廣韻》職雉切《集韻》《韻會》軫視切，𠀤音指。《說文》美也。《書·說命》王曰旨哉。《傳》旨，美也。《詩·邶風》我有旨蓄。《傳》旨，美也。又《正字通》凡天子諭告臣民曰詔旨，下承上曰奉旨。又《玉篇》意也，志也。《易·繫辭》其旨遠。《疏》旨意深遠。又《韻補》叶脂利切。《左思·魏都賦》蓋比物以錯辭，述淸都之閑麗。雖選言以𥳑章，徒九復而遺旨。

㫐：《廣韻》烏皎切《集韻》伊鳥切，𠀤音杳。《說文》望遠合也。从日匕。匕，合也。讀若窈窕之窈。《註》徐鍇曰：匕，相近也。故曰合也。《玉篇》或作杳、𥦒。

早：《廣韻》《集韻》《韻會》《正韻》𠀤子皓切，遭上聲。《說文》晨也。又先也。《易·坤卦》由辨之不早辨也。又與皁同。《周禮·地官·司徒》宜皁物。《註》皁物，柞、栗之屬。《釋文》皁音早。本或作早。《說文》作𣅼。从日在甲上。

旪：《韻會》古文協字。《前漢·五行志》旪用五紀。《註》旪，和也。餘詳十部六畫。亦作叶。

𣄾：《集韻》昏古作𣄾。註詳四畫。

旫：《玉篇》他調切，音挑。《篇海》日晦也。

旬：〔古文〕𠣙𠣡《廣韻》詳遵切《集韻》《韻會》松倫切《正韻》詳倫切，𠀤音紃。《說文》徧也。十日爲旬。《書·堯典》朞三百有六旬有六日。又《大禹謨》三旬。《傳》旬，十日也。《禮·曲禮》凡卜筮日，旬之外曰遠某日，旬之內曰近某日。又《詩·大雅》來旬來宣。《傳》旬，徧也。又《易·豐卦》雖旬无咎。《註》旬，均也。又《前漢·翟方進傳》旬歲閒，免兩司隷。《註》師古曰：旬，滿也。旬歲猶言滿歲也。又旬始，星名。《史記·天官書》旬始出於北斗旁，狀如雄雞。又《正韻》須倫切，音荀。義同。又《集韻》規倫切。本作均。《周禮》作旬。《周禮·地官·均人》豐年，則公旬用三日焉。《註》旬，均也。讀如㽦㽦原隰之㽦。《易·坤》爲均，今書亦有作旬者。又《韻補》叶松宣切。《柳宗元·祭從兄文》留連遊歡，涉月彌旬。夜𤑔膏炬，晝凌風煙。

旭：《廣韻》許玉切《集韻》《韻會》吁玉切，𠀤音勗。《說文》日旦出貌。讀若勗。一曰明也。《詩·邶風》旭日始旦。《疏》旭者，明著之名。《朱傳》日初出貌。又《爾雅·釋訓》旭旭，蹻蹻，憍也。《註》皆小人得意憍蹇之貌。又《前漢·揚雄傳》嘻嘻旭旭。《註》師古曰：自得之貌也。又《前漢·揚雄傳》洶洶旭旭。《文選·李善註》鼓動之聲也。又《集韻》許元切，音暄。又許皓切，音好。義𠀤同。又《韻補》叶已有切。《揚子·太𤣥經》方出旭旭，朋從爾醜。

旮：《篇海》與旭同。

𣄿：《字彙補》音挺。空也。

𣅀：《集韻》旨，或作𣅀。

㫑：《篇韻》與旨同。

旰：《廣韻》古案切《集韻》《韻會》居案切，𠀤音骭。《說文》晚也。《左傳·襄十四年》日旰不召。《前漢·張湯傳》日旰，天子忘食。又《史記·司馬相如傳》采邑澔旰。《王延壽·魯靈光殿賦》皓皓旰旰。《註》盛貌。又《集韻》侯旰切，音旱。義同。又居寒切，音干。日行也。

旱：《廣韻》乎旰切《集韻》《韻會》侯旰切，𠀤音翰。《說文》不雨也。《書·說命》若歲大旱，用汝作霖雨。《詩·大雅》旱旣太甚。又山名。《詩·大雅》瞻彼旱麓。《傳》旱，山名也。又《廣韻》胡笴切《集韻》下罕切，𠀤音悍。義同。又《韻補》叶形甸切。《蘇轍·沂山祈雨詩》宿雪雖盈尺，不救春夏旱。吁嗟遍野天不聞，歌舞通宵龍一戰。

旲：《玉篇》徒來切，音臺。日光也。又《篇海》音影。大也。

𣅆：《玉篇》古文期字。註詳月部八畫。

㫒：《集韻》居容切，音恭。與廾同，竦手也。《玉篇》扶也。

𣅇：《集韻》謨郞切，音芒。𣆖，或省作𣅇。暑熱也。

𣅈：《玉篇》古文冬字。註詳冫部三畫。

𣅉：《篇海》而振切，音刃。眩懣也。

旳：《廣韻》都歷切《集韻》丁歷切，𠀤音的。《說文》明也。《易》曰：爲旳顙。○按《易·說卦》今作的。《隷釋·魯峻𥓓》㬇矣旳旳。

旴：《集韻》《韻會》𠀤匈于切，音計。日始旦也。或作晇。又《前漢·谷永傳》故又廣旴營表。《註》晉灼曰：旴音吁，大也。

旵：《玉篇》丑減切。日光照也。

㫓：《正字通》奇計切，音氣。《字彙》日氣也。

𣅊：《說文》籀文昌字。

𣅋：《玉篇》古文豆字。註詳部首。

𣅌：《集韻》旨古作𣅌。註詳二畫。

𣅍：《字彙補》方膺切。出《大宗地元文本論》，義闕。備考：《五音篇海》音面。𣅍字重出。《辰集·上》𣅍bīng，方膺切。又𡇢、𠚑，面本字。甲骨文面字作𡇌。

𣅎：《字彙補》古文晤字。見《風雅廣逸》。註詳七畫。

㫔：《篇韻》同艮。

旹：《說文》古文時字。从之（㞢）日。《楚辭·九章》聊假日以須旹。《補註》旹，古時字。

旺：《集韻》《正韻》𠀤于放切，王去聲。同𣈧。或作旺。光美也。《玉篇》日暈。

旻：《廣韻》武巾切《集韻》《韻會》眉貧切，𠀤音珉。《說文》秋天也。《爾雅·釋天》秋爲旻天。《註》旻猶愍也，愍萬物彫落。《疏》秋，萬物成熟，皆有文章，故曰旻天。《釋名》旻，閔也。物就枯落，可閔傷也。《書·大禹謨》日號泣于旻天于父母。《傳》仁覆愍下，故曰旻天。《詩·小雅》旻天疾威。《集韻》或作閔。通作𩔉。

旼：《廣韻》武巾切《集韻》《韻會》眉貧切，𠀤音珉。旼旼，和也。《史記·司馬相如傳》旼旼穆穆，君子之能。《註》徐廣曰：和貌。

旽：《集韻》他昆切，音燉。與暾同。《玉篇》日欲出。又朱閏切，音甽。旽旽，懇誠也。

旾：《集韻》春古作旾。註詳五畫。

𣅚：《玉篇》奴骨切，音訥。《篇海》日入色也。

旿：《廣韻》《韻會》疑古切《集韻》阮古切，𠀤音五。《玉篇》明也。《正韻牋》日當午而盛明爲旿。又《集韻》五故切，音誤。晤或作旿。

昀：《集韻》兪倫切，音勻。《玉篇》日光也。

昁：《集韻》博蓋切，音貝。𥄔或从日。不明也。

昂：《唐韻》五岡切《集韻》魚剛切《韻會》疑剛切《正韻》五剛切，𠀤音卬。《說文》舉也。《楚辭·遠遊》服偃蹇而低昂兮。又《楚辭·卜居》寧昂昂若千里之駒乎。《註》昂昂，馬行貌。又《類篇》日升也。一曰明也。又《集韻》魚向切，音仰。昂昂，君之德也。《韻會》通作卬、仰。

𣅛：《廣韻》阻力切《集韻》《韻會》札色切，𠀤音側。《說文》日在西方時側也。《易》曰：日𣅛之離。《註》今俗別作𣅳，非是。○按《易·離卦》今作昃。又𣅔。

昃：《集韻》札色切，音側。《易·離卦》日昃之離。又《豐卦》日中則昃。《書·無逸》自朝至于日中昃。《周禮·地官·司市》大市，日昃而市。《註》日昃，昳中也。《左傳·定十五年》日昃，乃克葬。《穀梁傳》作日稷。又《淮南子·地形訓》東西方曰昃區。《集韻》本作𣅦。又𣅛、𣅳。

昄：《廣韻》布綰切《集韻》《正韻》補綰切，𠀤音版。《說文》大也。《詩·大雅》爾土宇昄章。《傳》昄，大也。《朱傳》昄章，大明也。或曰昄，當作版。版章猶版圖也。又《廣韻》扶板切《集韻》部版切，𠀤音阪。又《集韻》披班切，音攀。又補滿切，音䬳。又部滿切，音伴。又博漫切，音半。又匹見切，音片。義𠀤同。又《廣韻》《集韻》𠀤普版切，音眅。人名。《左傳·襄二十二年》鄭游昄將如晉。《註》游昄，公孫蠆子。

昅：《廣韻》巨業切《集韻》極業切，𠀤音劫。㬤昅，乾也。又《集韻》極曄切，音笈。義同。

㫘：《廣韻》莫畢切《集韻》莫筆切，𠀤音密。《說文》不見也。

昆：《唐韻》古渾切《集韻》《韻會》《正韻》公渾切，𠀤音崐。《說文》同也。《註》日日比之是同也。《前漢·揚雄傳》噍噍昆鳴。《註》師古曰：昆，同也。又《爾雅·釋言》昆，後也。《註》謂先後也。《書·大禹謨》昆命于元龜。《傳》昆，後也。又《書·仲虺之誥》垂裕後昆。《傳》垂優足之道示後世。《釋名》來孫之子曰昆孫。昆，貫也，恩情轉遠，以禮貫連之耳。又《詩·王風》謂他人昆。《傳》昆，兄也。又姓。《詩·商頌》昆吾夏桀。《傳》昆吾，巳姓也。《姓氏急就篇》昆氏，夏諸侯昆吾之後。戰國有賢者昆詳。又山名。《史記·李斯傳》致昆山之玉。《註》正義曰：昆岡在于闐國東北四百里，其岡出玉。又《左思·魏都賦》昆蟲毒噬。《註》昆，明也。明蟲者，陽而生，隂而藏。又與崑同。《前漢·地理志》昆崙、析支、渠叟，西戎卽敘。《書·禹貢》作崑崙。又《集韻》《韻會》𠀤胡昆切，音魂。人名。漢有屬國公孫昆邪。又《集韻》戸袞切，音混。義同。又昆夷亦作混。又與渾同。《揚子·太𤣥經》昆侖旁薄。◎按卽渾淪。又《韻補》叶俱倫切。《度尚·曹娥𥓓》若堯二女，爲湘夫人。時效髣髴，以詔後昆。又叶居員切。《韓愈·胡評事墓誌》宜兹人，肖後昆。五十七，不足年。《集韻》本作𥊽。考證：〔《說文》同也。《註》比之是同也。〕謹照原文比之上增日日二字。

𣅜：《集韻》居諧切。與皆同。詳白部皆字註。

昇：《唐韻》識蒸切《集韻》《韻會》《正韻》書蒸切，𠀤音陞。《說文》日上也。古只用升。《正字通》昇，平也。《類篇》或作陹。

昈：《唐韻》《正韻》侯古切《集韻》《韻會》後五切，𠀤音戸。《說文》明也。《前漢·揚雄傳》昈分殊事。又《揚子·方言》效、昈，文也。《註》文彩貌。又《張衡·西京賦》赫昈昈以弘敞。《註》埤蒼曰：昈，赤文也。

昉：〔古文〕昞《唐韻》分兩切《集韻》《韻會》甫兩切《正韻》妃兩切，𠀤音仿。《說文》明也。又《玉篇》適也。《公羊傳·隱二年》始滅昉於此乎。《註》昉，適也。齊人語。

𣅝：《篇海》他骨切，吞入聲。入水又出貌。

昊：《廣韻》《正韻》胡老切《集韻》《韻會》下老切，𠀤音皓。《說文》作昦。《九經字樣》隷省作昊。《爾雅·釋天》夏爲昊天。《註》言氣皓旰。《疏》昊者，元氣博大之貌。李巡云：夏萬物盛壯，其氣昊昊，故曰昊天。《書·堯典》欽若昊天。《詩·小雅》浩浩昊天。《周禮·春官·大宗伯》以禋祀祀昊天上帝。又與皡通。《禮·月令》其帝太皥。《釋文》皥，亦作昊。

昋：《唐韻》古惠切《集韻》涓惠切，𠀤音桂。姓也。後漢《太尉陳球𥓓》有城陽炅橫，漢末被誅。有四子：一守墳墓，姓炅。一子避難居徐州，姓昋。一子居幽州，姓桂。一子居華陽，姓炔。又《集韻》畎迥切，音憬。義同。

𣅞：《集韻》厥古作𣅞。註詳厂部十畫。《篇海》其也，短也。又姓。京兆人也。《篇海》漢賜衡山王妾𣅞氏。○按《前漢·衡山王傳》作美人厥姬。《古文尚書》厥皆作𨈐。或作𣅲，非。

昌：《廣韻》尺良切《集韻》《韻會》蚩良切《正韻》齒良切，𠀤音倡。《說文》美言也。《爾雅·釋詁》昌，當也。《書·大禹謨》禹拜昌言曰。《傳》昌，當也。又《博雅》盛也。《書·仲虺之誥》邦乃其昌。《傳》國乃昌盛。又《詩·鄭風》子之昌兮。《傳》昌，盛壯貌。又《詩·齊風》猗嗟昌兮。《箋》昌，狡好貌。又《說文》一曰日光也。詩曰：東方昌矣。○按《詩·齊風·雞鳴》作東方明矣，朝旣昌矣。與《說文》所引不同。又物也。《莊子·在宥篇》今夫百昌，皆生於土而反於土。《註》司馬云：百昌猶百物也。又《儀禮·公食大夫禮》昌本。《註》昌，蒲。本，菹也。又《史記·天官書》斗魁戴匡六星，曰文昌宮。《註》文者，精所聚。昌者，揚天紀，輔拂𠀤居，以成天象。又《集韻》尺亮切，音唱。倡，或作昌。

昍：《集韻》許元切，音暄。明也。

明：〔古文〕朙《廣韻》武兵切《集韻》《韻會》《正韻》眉兵切，𠀤音鳴。《說文》照也。《易·繫辭》日月相推，而明生焉。《又》縣象著明，莫大乎日月。《疏》日月中時，徧照天下，無幽不燭，故云明。《史記·歷書》日月成，故明也。明者，孟也。又《易·乾卦》大明終始。《疏》大明，曉乎萬物終始。又《易·乾卦》天下文明。《疏》有文章而光明。又《書·堯典》欽明文思安安。《疏》照臨四方謂之明。又《書·舜典》黜陟幽明。《傳》升進其明者。又《書·太甲》視遠惟明。《疏》謂監察是非也。又《洪範》視曰明。《傳》必淸審。又《詩·小雅》祀事孔明。《箋》明，猶備也。又《詩·大雅》明明在下。《傳》明明，察也。《爾雅·釋詁疏》明明，言甚明也。又《禮·檀弓》其曰明器，神明之也。又《禮·禮運》故君者所明也。《疏》明，猶尊也。又《禮·樂記》作者之謂聖，述者之謂明。《疏》明者，辨說是非也。又《韓非子·難三篇》知微之謂明。又《廣韻》昭也，通也。又星名。《詩·小雅》東有啓明。《傳》日旦出謂明星爲啓明。又《小雅》明發不寐。《疏》言天將明，光發動也。又《正字通》凡厥明、質明，皆與昧爽義同。又姓。《姓氏急就篇》《明氏·山公集》有平原明普，晉荀晞從事明預。又與盟同。《詩·小雅》不可與明。《箋》明，當爲盟。又與孟同。《周禮·夏官·職方氏註》望諸明都也。《釋文》明都，《禹貢》作孟豬。今依《書》讀。又《前漢·地理志》廣漢郡葭明。《註》師古曰：明音萌。又《韻補》叶謨郞切。《書·益稷》元首明哉。股肱良哉。庶事康哉。《楚辭·九歌》暾將出兮東方，照吾檻兮扶桑。撫余馬兮安驅，夜皎皎兮旣明。又叶彌延切。《道藏歌》觀見學仙客，蹊路放炎烟。陽光不復朗，隂精不復明。

昏：〔古文〕𣄾𣄼《唐韻》《集韻》《韻會》《正韻》𠀤呼昆切，音閽。《說文》日冥也。从日、氐省。氐者，下也。一曰民聲。《爾雅·釋詁》昏，代也。《註》代，明也。《疏》日入後二刻半爲昏，昏來則明往，故云代明。《釋名》昏，損也，陽精損減也。《周禮·秋官·司寤氏註》日入三刻爲昏，不盡三刻爲明。《淮南子·天文訓》日至虞淵，是謂黃昏。至於蒙谷，是謂定昏。又《詩·邶風》宴爾新昏。《儀禮·士昏禮註》士娶妻之禮，以昏爲期，因而名焉。必以昏者，陽往而隂來，日入三商爲昏。又《左傳·昭二十五年》昏媾、姻亞。《註》妻父曰昏，重昏爲媾，婚父曰姻，兩婿相謂曰亞。又《書·益稷》下民昏墊。《傳》昏瞀墊溺。又《書·盤庚》不昏作勞。《傳》昏，彊也。又《書·牧誓》昏棄厥肆祀弗答。《傳》昏，亂也。《疏》昏閽於事必亂，故昏爲亂也。又《左傳·昭十九年》札瘥夭昏。《註》未名曰昏。《疏》子生三月父名之。未名之曰昏，謂未三月而死也。又《集韻》呼困切，音𠉣。暗也。亦姓。又《韻補》叶許云切。《曹大家ɡū·東征賦》悵容與而久住兮，忘日夕而將昏。到長垣之境界，察農野之居民。又叶許懸切。《馬融·廣成頌》子野聽聳，離朱目眩。隷首策亂，陳子籌昏。

𣅟：《玉篇》丁含切，音耽。《篇海》日晚色。

昐：《集韻》方文切，音分。《玉篇》日光。

㫙：《玉篇》附夫切。日也。

𣅠：《玉篇》古文氣字。又《集韻》暣古作𣅠。

昑：《集韻》丘甚切，欽上聲。明也。

昒：《唐韻》《集韻》《正韻》𠀤呼骨切，音忽。《說文》尚冥也。《玉篇》旦明也。《前漢·郊祀志》昒𤕤。《註》師古曰：謂日尚冥，蓋未明之時也。《班固·幽通賦》昒昕寤而仰思兮。《註》昒昕，晨旦明也。又《廣韻》文弗切《集韻》《韻會》《正韻》文拂切，𠀤音勿。義同。

㫚：《韻會》昒書作曶。《前漢·司馬相如傳》曶𤕤闇昧，得耀乎光明。《註》曶𤕤，早朝也。◎按與曰部㫚字不同。㫚从曰，與忽同。此从日。《字彙》云同忽，非是。

易：《唐韻》羊益切《集韻》《韻會》《正韻》夷益切，𠀤音亦。《說文》蜥易，蝘蜓，守宮也。象形。祕書說：日月爲易，象隂陽也。《易·繫辭》《易》者，象也。《疏》《易》卦者，爲萬物之形象。《又》生生之謂易。《註》隂陽轉易，以成化生。《疏》隂陽變轉。《周禮·春官·大卜》掌三《易》之灋：一曰《連山》，二曰《歸藏》，三曰《周易》。《註》易者，揲蓍變易之數，可占者也。《孔穎達·周易正義》夫易者，變化之總名，改換之殊稱。《朱子·周易本義》《易》，書名也。其卦本伏羲所畫，有交易、變易之義，故謂之《易》。又《易·乾卦》不易乎世。《註》不爲世所移易也。又《易·繫辭》日中爲市，致天下之民，聚天下之貨，交易而退。《公羊傳·宣十二年》交易爲言。《註》交易，猶往來也。又《書·堯典》平在朔易。《傳》謂歲改易。又《禮·祭義》易抱龜南面。《疏》占易之官也。又《史記·項羽紀》赤泉侯人馬俱驚，辟易數里。《註》正義曰：開張易舊處。又姓。《姓氏急就篇》易氏，易牙之後。又水名。《水經》易水出涿郡故安縣閻鄕西山。又州名。《廣韻》趙分晉得中山，秦爲上谷郡，漢置涿郡，隋爲易州，因水名之。又《廣韻》《集韻》《韻會》以豉切《正韻》以智切，𠀤音異。《易·繫辭》乾以易知。《疏》《易》謂《易略》。又《易·繫辭》辭有險易。《註》之泰則其辭易，之否則其辭險。《疏》易，說易也。又《禮·檀弓》易墓非古也。《註》易謂芟治草木。《孟子》易其田疇。《註》易，治也。又《禮·祭義》外貌斯須不莊不敬，而慢易之心入之矣。又《公羊傳·文十二年》俾君子易怠。《註》易怠，猶輕惰也。又《公羊傳·宣六年》是子之易也。《註》易，猶省也。又《論語》喪，與其易也，寧戚。《何晏註》和易也。《朱傳》易，治也。又《爾雅·釋詁》平、均、夷、弟，易也。《註》皆謂易直。《疏》易者，不難也。又《莊子·刻意篇》聖人休休焉，則平易矣。又《史記·禮書》能慮勿易。《註》易，謂輕易也。又《韻補》叶余支切。《詩·小雅》爾還而入，我心易也。還而不入，否難知也。

𣅡：《玉篇》古穴切，音決。日食色。

昔：《唐韻》《集韻》《韻會》《正韻》𠀤思積切，音惜。《說文》作㫺。乾肉也。从殘肉，日以晞之。與俎同意。《類篇》隷作昔。《五經文字》後人以爲古昔字。《易·說卦》昔者，聖人之作《易》也。《疏》據今而稱上世，謂之昔者也。《詩·商頌》自古在昔，先民有作。《禮·曲禮》必則古昔稱先王。又《詩·陳風》誰昔然矣。《傳》昔，久也。《疏》昔是久遠之事。又《禮·檀弓》予疇昔之夜。《註》猶前也。又《博雅》昔，夜也。《左傳·哀四年》爲一昔之期。《莊子·天運篇》則通昔不寐矣。又姓。《廣韻》漢有烏傷令昔登。又《集韻》倉各切，音錯。觕也。《周禮·冬官考工記·弓人》老牛之角紾而昔。《註》昔讀爲交錯之錯，謂牛角觕理錯也。又《韻補》叶息約切。《左思·詠史詩》當其未遇時，憂在塡溝壑。英雄有迍邅，由來自古昔。考證：〔《左思·詠史詩》當其未遇時，憂其塡溝壑。〕謹照原詩憂其改憂在。（㫺）《說文》昔本字。籀文加肉作腊。《字彙》以爲古文昔字，非。

昕：《唐韻》《集韻》《韻會》《正韻》𠀤許斤切，音欣。《說文》旦明，日將出也。《儀禮·士昏禮》凡行事，必用昏昕。《疏》昕卽明之始，君子舉事尚早，故用朝旦也。《禮·文王世子》天子視學，大昕鼓徵。《註》早昧𤕤，擊鼓以召衆也。《疏》昕，猶明也。又《集韻》虛其切，音僖。義同。又《爾雅·釋天疏》四曰昕天。昕讀曰軒，言天北高南下，若車之軒，是吳時姚信所說。

𣅢：《篇海》晬或作𣅢。譌字。

昖：《字彙補》同㫟。又人名。朝鮮國王李昖。

𣅣：《說文》古文豆字。註詳部首。

𣅤：《篇韻》音虛。日始旦也。

𣅥：《篇韻》音低。日下也。

𣅦：《集韻》昃本字。《周禮》日昃作日𣅦。

昚：《說文》古文愼字。註詳心部十畫。

㫛：《集韻》古况切，音誑。明也。

𣅷：《玉篇》許詠切，薰去聲。日中風也。

昛：《集韻》臼許切，音巨。明也。

昜：《唐韻》與章切《集韻》余章切《正韻》移章切，𠀤音陽。《說文》開也。从日一勿。一曰飛揚。一曰長也。一曰彊者，衆貌。又《佩觽集》光也。又《前漢·地理志》交趾郡曲昜縣。《師古註》昜，古陽字。

𣅸：《玉篇》牛禮切。同晲。日昳也。

昝：《廣韻》《集韻》《韻會》𠀤子感切，音撍。姓也。出蜀郡。○按《說文》朁註今俗有昝字，蓋朁之譌。《類篇》从曰，在曰部。

昞：《廣韻》兵永切《集韻》補永切，𠀤音丙。與炳同。亮也。《博雅》明也。又《集韻》陂病切，音柄。義同。又昉古作昞。註詳四畫。

星：〔古文〕𠻖曐𤽛皨《唐韻》《集韻》《韻會》桑經切《正韻》先靑切，𠀤音腥。《說文》萬物之精，上爲列星。从晶生聲。一曰象形。从口。古口復注中，故與日同。《釋名》星，散也，列位布散也。《書·堯典》曆象日月星辰。《傳》星，四方中星。又《洪範》五紀，四曰星辰。《傳》二十八宿迭見，以敘節氣。《又》庶民惟星，星有好風，星有好雨。《傳》星，民象，箕星好風，畢星好雨。《史記·天官書》星者，金之散氣。《註》五星五行之精，衆星列布，體生於地，精成於天，列居錯行，各有所屬。在野象物，在朝象官，在人象事。《前漢·天文志》經星常宿中外官，凡百七十八名，積數七百八十三星，皆有州國官宮物類之象。《淮南子·天文訓》日月之淫氣精者爲星辰。又星星，猶點點也。《謝靈運詩》星星白髮垂。又草名。戴星、文星、流星，皆穀精草別名。《本草綱目》此草生穀田中，莖頭小白花，點點如亂星。又姓。《廣韻》《羊氏家傳》曰：南陽太守羊續，娶濟北星重女。

映：《廣韻》於敬切《集韻》《韻會》於慶切《正韻》於命切，𠀤英去聲。《說文》明也，隱也。《梁元帝·纂要》日在午曰亭，在未曰映。《潘岳·射雉賦》畏映日之儻朗。又《王羲之·蘭亭詩序》映帶左右。又《廣韻》烏朗切《集韻》倚朗切，𠀤音坱。《玉篇》映㬒，不明也。

昡：《集韻》熒絹切，音縣。日光也。《屈原·離騷》世幽昧以昡曜兮。《補註》昡，日光也。其字从日。又𣆂，同。

昢：《廣韻》《集韻》𠀤普沒切，音馞。日未明貌。《楚辭·九思》時昢昢兮旦旦。《註》日月始出，光明未盛爲昢也。又《集韻》普罪切，音琣。義同。又滂佩切，音配。《玉篇》向晴也。

昣：《集韻》止忍切，音軫。明也。

昤：《廣韻》《集韻》《韻會》𠀤郞丁切，音靈。昤曨，日光。或作𣌟。

春：〔古文〕萅𦸬旾𣈤《廣韻》昌脣切《集韻》《韻會》樞倫切，𠀤蠢平聲。《爾雅·釋天》春爲靑陽。《註》氣淸而溫陽。《周禮·春官·宗伯疏》春者出生萬物。《公羊傳·隱元年》春者何，歲之始也。《註》春者，天地開闢之端，養生之首，法象所出。昏斗指東方曰春。《史記·天官書》東方木主春。《前漢·律歷志》陽氣動物，於時爲春。春，蠢也。物蠢生，廼動運。又姓。《何氏姓苑》春申君黃歇之後。又酒名。《唐國史補》酒有郢之富水春，烏程之若下春，滎陽之上窟春，富平之石東春，劒南之燒春。又花名。《花木考》鸎粟別種名麗春。又《集韻》尺尹切，音蠢。《周禮·冬官考工記·梓人》張皮侯而棲鵠，則春以功。《註》春讀爲蠢。蠢，作也，出也。

昦：《廣韻》胡老切《集韻》下老切，𠀤音皓。同昊。詳昊字註。

昧：〔古文〕𣆜《唐韻》《集韻》《韻會》《正韻》𠀤莫佩切，音妹。《說文》𤕤旦明也。一曰闇也。《博雅》冥也。《易·屯卦》天造草昧。《疏》昧謂冥昧。《書·堯典》宅西曰昧谷。《傳》昧，冥也。日入於谷而天下冥，故曰昧谷。又《書·太甲》先王昧𤕤丕顯。《疏》昧是晦冥，𤕤是未明，謂夜向晨也。《詩·鄭風》士曰昧旦。又《書·仲虺之誥》兼弱攻昧。《傳》闇則攻之。又《左傳·文二十六年》楚王是故昧於一來。《註》昧，猶貪冒。又《屈原·離騷》路幽昧以險隘。《註》幽昧，不明也。又樂名。《禮·明堂位》《昧》，東夷之樂也。又縣名。《類篇》在益州。又與沬同。《易·豐卦》日中見沬。《釋文》沬，《字林》作昧，云斗杓後星。又《集韻》《韻會》𠀤莫貝切，音眛。義同。又《韻補》叶莫結切。《鮑昭詩》年貌不可還，身意會盈歇。智哉衆多士，服理辨明昧。

昨：《唐韻》在各切《集韻》《韻會》《正韻》疾各切，𠀤藏入聲。《說文》累日也。《廣韻》昨日，隔一宵也。《莊子·外物篇》周昨來，有中道而呼者。又姓。《廣韻》複姓有昨和氏。又與酢同。《周禮·春官·司几筵》祀先王昨席亦如之。《註》昨，讀曰酢。

昩：《廣韻》莫撥切，音末。日中不明也，星也。引《易》日中見昩。《音義》《字林》作昩，斗杓後星。又音妹。◎按《易·豐卦》本作沬。《音義》云：《字林》作昧，亡太反，斗杓後星也。王肅云：音妹，無末音。《前漢·五行志》引《易》亦止作昧，疑《廣韻》之誤。又《說文》𠀤無昧字。服虔云：日中而昬也。《集韻》：日中不明也。《正字通》引作《說文》，尤誤。

昪：《廣韻》《集韻》𠀤皮變切，音卞。《說文》喜樂貌。《廣韻》日光貌。《玉篇》明也。

𣅹：《字彙》與昪同。

㫜：《集韻》儻旱切，音坦。明也。又徒案切，音憚。義同。或作暺。

昫：《唐韻》火于切《集韻》《韻會》匈于切，𠀤音訏。《說文》日出溫也。《玉篇》暖也。同煦。《淮南子·原道訓》昫嫗覆育。《註》昫，溫恤也。又縣名。《後漢·光武紀》進圍董憲、龐萌於昫。《註》昫，縣名，屬東海郡。又《廣韻》香句切《集韻》《韻會》吁句切，𠀤音煦。又《集韻》《韻會》𠀤火羽切，音詡。義𠀤同。又《集韻》詡拱切，音洶。《司馬法》鼓，旦明五通爲發昫。

昬：《正字通》同昏。唐本《說文》从民省，徐本从氐省。晁補之云：因唐諱民，改从氏，則昬非俗字明矣。《精薀》以昬爲昬旦之昬，以昏爲昏姻之昏，蓋不考唐諱昬改从氏，遂分爲二字也。

㫝：《玉篇》都黎切，音低。日也。

昭：《唐韻》止遙切《集韻》《韻會》《正韻》之遙切，𠀤音招。《說文》日明也。《爾雅·釋詁》昭，見也。《博雅》明也。《玉篇》光也。《廣韻》著也，覿也。《易·晉卦》君子以自昭明德。《書·堯典》百姓昭明。《詩·大雅》於昭于天。又《禮·王制》天子七廟，三昭三穆與太祖之廟而七。又《祭統》夫祭有昭穆。昭穆者，所以別父子、遠近、長幼、親疏之序而無亂也。《魯語》明者爲昭，次者爲穆。又《禮·樂記》蟄蟲昭蘇。《註》昭，曉也。蟄蟲以發生爲曉，更息曰蘇。又姓。《戰國策》楚有昭奚恤。《屈原·離騷註》三閭之職，掌王族三姓，曰：昭、屈、景。又《集韻》時饒切《正韻》時昭切，𠀤音韶。廟中佋穆，或作昭。《佩觽集》說文自有佋穆之字，以佋爲昭，蓋借音耳。李祭酒涪說爲晉諱昭，改音韶，失之也。又《集韻》《韻會》《正韻》𠀤止少切，音沼。《詩·魯頌》其馬蹻蹻，其音昭昭。《釋文》昭，之繞反。又《集韻》《正韻》𠀤之笑切。照，或省作昭。又《韻補》叶蚩於切。《前漢·敘傳》受命之初，贊功剖符。奕世弘業，爵土乃昭。又叶之由切。《楚辭·九章》臨沅湘之𤣥淵兮，遂自忍而沈流。卒沒身而絕名兮，惜壅君之不昭。考證：〔爵士乃昭。〕謹照前漢敍傳原文，爵士改爵土。

昮：《玉篇》才用切，從去聲。功人也。《字彙》作工人。

㫞：《集韻》他刀切，音絛。㫦或从支。日色也。

𣅺：《集韻》於九切，音䱂。㶭忸欲乾。或从日。

是：〔古文〕𣆞《唐韻》承紙切《集韻》《韻會》上紙切，𠀤音姼。《說文》作昰。直也。从日正。《釋名》是，嗜也，人嗜樂之也。《玉篇》是，是非也。《禮·曲禮》夫禮者，所以定親疎、決嫌疑、別同異、明是非也。又《博雅》是，此也。《易·乾卦》不見是而無悶。《又》是故居上位而不驕。又姓。《姓氏急就篇》是氏，吳有是儀，唐有是光。又《集韻》田黎切，音題。《公羊傳·僖十六年》是月者何，僅逮是月也。《註》是，月邊也。魯人語也。《釋文》是，如字。一音徒兮反。又與氏通。《前漢·地理志》氏爲莊公。《註》氏，與是同。古通用。又《韻補》叶市之切。《蔡邕·釋誨》予惟悼哉，害其若是。天高地厚，跼而蹐之。

昰：《說文》是本字。又《集韻》夏古作昰。註詳夊部七畫。

㫟：《玉篇》以專切，音沿。日行也。

昱：《唐韻》《集韻》《韻會》《正韻》𠀤余六切，音毓。《說文》明日也。又《玉篇》日明也。《廣韻》日光也。《揚子·太𤣥經》日昱乎晝。

昲：《廣韻》《集韻》《正韻》𠀤芳未切，音費。《博雅》曝也。《揚子·方言》昲、曬，乾物也。揚、楚通語也。《列子·周穆王篇》酒未淸，肴未昲。《類篇》或作曊。又《集韻》芳微切，音霏。又芳問切，音忿。又敷勿切，音拂。義𠀤同。又《廣韻》《集韻》𠀤普活切，音撥。光也。

昳：《唐韻》《集韻》《韻會》徒結切《正韻》杜結切，𠀤音耋。《說文》日𣅦也。《書·無逸》自朝至于日中昊。《傳》朝至日昳。《疏》昊亦名昳，言日蹉跌而下，謂未時也。《前漢·游俠傳》至日昳皆會。

昴：《廣韻》《集韻》《韻會》《正韻》𠀤莫飽切，音卯。《說文》作𣆻，白虎宿星。《爾雅·釋天》大梁，昴也。西陸，昴也。《註》昴，西方之宿。別名旄頭。《書·堯典》日短星昴。《傳》昴，白虎之中星。又《集韻》謨交切，音茅。義同。又《韻補》叶力求切。《詩·召南》嘒彼小星，維參與昴。叶下裯、猶。《疏》《元命苞》云：昴六星，昴之爲言留也，言物成就繫留是也。又𣇅。

昵：《唐韻》《集韻》《韻會》𠀤尼質切，音匿。《說文》暱或从尼。《書·說命》官不及私昵。《傳》昵，近也。又《泰誓》昵比罪人。《疏》昵，親近也。又《集韻》入質切，音日。義同。又乃禮切，音禰。《書·高宗肜日》典祀無豐于昵。《釋文》昵，考也，謂禰廟也。又《集韻》《韻會》𠀤質力切，音職。黏也。《周禮·冬官考工記·弓人》凡昵之類不能方。《音義》昵，又音職。《註》鄭司農云：謂膠善戾，故書昵。或作樴。杜子春云：樴讀爲不義不昵之昵。或爲䵑。䵑，黏也。又《韻補》叶尼結切。《殷臣·奇布賦》燎無爍而不焦，在兹林而獨昵。火焚木而不枯，木吐火而無竭。

昶：《唐韻》《集韻》《韻會》𠀤丑兩切，音敞。《說文》日長也。《博雅》通也。《嵆康·琴賦》固以和昶而足耽矣。《註》昶，通也。又《玉篇》明久也。《廣韻》舒也。又《廣韻》《集韻》𠀤丑亮切，音悵。達也。《嵆康·琴賦》雅昶唐堯。《註》昶，與暢同。又㫤，《字彙補》同昶。

昷：《廣韻》烏渾切《集韻》烏昆切，𠀤音溫。𥁕，隸省作昷。《說文》𥁕，仁也。从皿，以食囚也。

𣅻：《篇海》古熒切，音扃。明也。同晑。

𣅼：《說文》早作𣅼，从日在甲上。

㫠：《字彙補》㫠怯，水名也。其水濯之能腐手。見佛經。音未詳。

㫡：《字彙補》與冬同。

昸：《篇韻》同㫡。

𣅽：《篇海》昢亦作𣅽。

𣅾：《篇韻》音𠕁。告也。○按卽𣆩字之譌。

昹：《金鏡》音藹。星名。又昶。

昺：《廣韻》昞亦作昺。

𣆒：《五音集韻》况出切，升入聲。急速。

晀：《篇韻》他了切，挑上聲。明也。

晁：《廣韻》直遙切《集韻》《正韻》馳遙切，𠀤音潮。鼂，或作晁。《前漢·景帝紀》御史大夫晁錯。《註》師古曰：晁，古朝字。《本傳》作鼂。又《司馬相如·上林賦》晁采琬琰。《李善註》晁，古朝字。又《集韻》直紹切，音肇。晁陽，縣名。在東陽。

時：〔古文〕旹《唐韻》《集韻》《韻會》市之切《正韻》辰之切，𠀤音蒔。《說文》四時也。《釋名》四時，四方各一時。時，期也，物之生死各應節期而至也。《書·堯典》敬授人時。《傳》敬記天時以授人也。《又》朞三百有六旬有六日，以閏月定四時成歲。《禮·孔子閒居》天有四時，春秋冬夏。《淮南子·天文訓》隂陽之專精爲四時。《又》三月而爲一時。又《韻會》辰也，十二時也。又《廣韻》是也。《書·堯典》黎民於變時雍。《傳》時，是也。《詩·大雅》曰止曰時，築室于兹。《朱傳》可以止于是，而築室矣。又《博雅》伺也。《論語》孔子時其亡也，而往拜之。《疏》謂伺虎不在家時而往謝之。又《博雅》善也。《廣韻》中也。又地名。《左傳·莊九年》戰于乾時。《註》乾時，齊地。時水在樂安界，岐流旱則竭涸，故曰乾時。又姓。《廣韻》良吏傳有時苗。《何氏姓苑》云：今鉅鹿人。又與塒同。《詩·王風》雞棲于塒。《釋文》塒，本亦作時。又《韻補》叶上紙切。《王粲·七釋》不以志易道，不以身後時。進德修業，與世同理。又叶側吏切。《屈原·離騷》忳鬰邑余侘傺兮，吾獨窮苦乎此時也。叶下態，態音替。

晃：《廣韻》同晄。《博雅》明也，暉也。《釋名》光，晃也，晃晃然也。《左思·吳都賦》炫晃芬馥。《郭璞·江賦》或爆采以晃淵。《正字通》日光耀也。

晄：《唐韻》胡廣切《集韻》《韻會》《正韻》戸廣切，𠀤音幌。《說文》明也。又《集韻》古晃切，音廣。光貌。或作𪏋。

晅：《集韻》《韻會》𠀤許元切，音暄。日氣也，引《易》日以晅之。《釋文》晅，乾也。本又作暅。○按《易·繫辭》今本作烜。《朱子本義》云：烜，與晅同。《集韻》或作𣉖。又《集韻》火遠切，音咺。義同。

晆：《篇海》音魁。晆，別也。

𣆓：《篇海》昵作𣆓。譌。

晇：《集韻》匈于切。音訏。旴，或作晇。詳旴字註。又荒乎切，音呼。義同。又枯瓜切，音華。人名。邾婁叔術子晇。

晈：《廣韻》古了切《集韻》吉了切，𠀤音繳。皎，或作晈。言月之白也。《楚辭·九歌》夜晈晈兮旣明。《補註》晈字从日，與皎同。又《集韻》《類篇》𠀤吉弔切，音叫。義同。

晉：《唐韻》《集韻》《韻會》𠀤卽刃切。《說文》作㬜，進也，日出萬物進也。《類篇》隸省作晉。《易·晉卦》晉，進也。《疏》以今釋古，古之晉字，卽以進長爲義。《又》明出地上晉。又《周禮·春官·典瑞》王晉大圭。《疏》晉，插也。又《周禮·夏官·田僕》凡田，王提馬而走，諸侯晉大夫馳。《註》晉，猶抑也。又《周禮·地官·鼓人》以晉鼓鼓金奏。《註》晉鼓長六尺六寸。又《周禮·冬官考工記·廬人》凡爲殳，去一以爲晉圍。《註》鄭司農云：晉謂矛戟下銅鐏也。《釋文》晉如字。又國名。《詩·唐風譜》成王封母弟叔虞於堯之故墟，曰唐侯。南有晉水，至子燮改爲晉侯。又姓。《廣韻》本自唐叔虞之後，以晉爲氏，魏有晉鄙。又《集韻》子賤切，音箭。水名。又《周禮·冬官考工記·廬人》晉圍。《釋文》又音箭。又《陸雲·登臺賦》長發其祥，天鑑在晉。肅有命而龍飛兮，跚重斯而肇建。

晊：《廣韻》之日切《集韻》《韻會》職日切，𠀤音鑕。《爾雅·釋詁》晊，大也。《疏》郭氏讀晊爲至。《類篇》一曰明也。

晋：《正字通》俗㬜字。

㫧：《篇海》與㬥同。＠㬥，暴本字。

𣆔：《玉篇》職救切，音呪。光也。

晌：《篇海》始兩切，音賞。晌，午也。

㫥：《集韻》母迥切，音茗。日暗也。

𣆕：《玉篇》許驗切，音現。妨也。又許嚴切，音軒。義同。

𣆖：《廣韻》呼晃切《集韻》虎晃切，𠀤音慌。𣉪，或省从巟，日旱熱也。《類篇》旱氣。或省作𣅇。又《廣韻》《集韻》𠀤呼光切，音荒。又《集韻》謨郞切，音芒。又呼浪切，荒去聲。義𠀤同。

晍：《集韻》徒東切，音同。與曈同。詳曈字註。

㫦：《集韻》他刀切，音絛。日色。或作㫞。

𣆗：《玉篇》楚洽切，音臿。日照。

𣆘：《玉篇》色滓切。明也。

𣆙：《玉篇》各汗切，音幹。半乾也。

晎：《集韻》虎孔切，音嗊。晎晎，日欲明也。

晏：《唐韻》烏㵎切《集韻》《韻會》《正韻》於諫切，𠀤音曣。《說文》天淸也。《小爾雅》晏明陽也。《前漢·郊祀志》中山晏溫。《註》如淳曰：三輔謂日出淸濟爲晏。又《揚雄傳》於是天淸日晏。《註》師古曰：晏，無雲也。又《玉篇》晚也。《儀禮·士相見禮》問日之早晏。《淮南子·天文訓》日至于桑野，是謂晏食。《屈原·離騷》及年歲之未晏兮。又和也。《詩·衞風》言笑晏晏。《傳》和柔也。又鮮盛也。《詩·鄭風》羔裘晏兮。《傳》晏，鮮盛貌。又《禮·月令》百官靜，事毋𠛬，以定晏隂之所成。《註》晏，安也。又《爾雅·釋詁》晏晏，忒也。又姓。《史記·管晏傳》晏平仲嬰者，萊之夷維人也。又《廣韻》烏旰切《集韻》於旰切，𠀤音按。義同。

晐：《廣韻》古哀切《集韻》《韻會》柯開切，𠀤音該。《說文》兼晐也。《註》日光兼覆也。《博雅》晐，咸也。《玉篇》備也。《集韻》通作該、賅。

𣆚：《集韻》乃可切，音娜。本作㡅。《玉篇》宬也。宬屋所容受也。《集韻》《類篇》或又作𢄴。

𣆛：《正字通》暗本字。《六書精薀》𣆛，昏之極。又《古文奇字》𣆛，古晚字。

𣆜：《集韻》昧古作𣆜。註詳五畫。

𣆝：《篇海類編》奴管切，音煖。溫𣆝也。

晑：《篇海》香兩切，音嚮。明也。又𣅻，同。

𣆞：《玉篇》古文是字。註詳五畫。

𣆟：《字彙補》音未詳。《元史·哈嘛傳》元順帝號所處曰𣆟，卽兀該，言事事無礙也。

𣆠：《篇韻》古文鬼字。註詳部首。

𣆲：《集韻》千尋切，音侵。《玉篇》日光也。

𣆳：《集韻》古杏切，音梗。日光也。《玉篇》日高也。

晗：《集韻》胡南切，音含。《玉篇》欲明也。

晘：《集韻》戸版切，音晘。日出貌。

𣆴：《集韻》尸連切，音膻。《博雅》更也。

㫯：《篇海》莫北切，音墨。突前也。○按與見部𧠊字音義同。卽𧠊字之譌。

𣆵：《玉篇》附夫切，音敷。《篇海》日光也。《正字通》𣆫字之譌。楊愼曰：𣆫，古晡字。申時也。

㫰：《集韻》里黨切。與朗同。明也。又郞宕切，音浪。暴也。

晙：《唐韻》子峻切《集韻》《韻會》《正韻》祖峻切，𠀤音俊。《說文》明也。《爾雅·釋詁》晙，早也。《註》晙亦明也。又《廣韻》私閏切《集韻》《類篇》須閏切，𠀤音峻。義同。

晚：〔古文〕𣆛《唐韻》無遠切《集韻》《韻會》武遠切，𠀤音挽。《說文》莫也。《博雅》後也。《史記·李斯傳》君何見之晚。《前漢·天文志》伏見蚤晚。

𣆶：《六書正譌》晚本字。○按《說文》本作晚，當從《說文》爲是。

晛：《廣韻》奴甸切《集韻》《正韻》形甸切，𠀤音，見《說文》日見也。《詩·小雅》雨雪瀌瀌，見晛曰消。《傳》晛，日氣也。《釋文》《韓詩》作曣，日出也。又《集韻》呼典切，音顯。義同。又《集韻》《正韻》𠀤胡典切，音峴。《玉篇》明也。又《集韻》乃見切，音㜣。日光也。或作㬗。

𣆷：《篇海》同晁。

晜：《廣韻》古渾切《集韻》《韻會》《正韻》公渾切，𠀤音昆。𥊽或作晜，通作昆。《爾雅·釋親》父之晜弟。《又》來孫之子爲晜孫。《註》晜，後也。

𣆸：《字彙》籀文敢字。《正字通》籀文敢作𣪏，从日，誤。

㫱：《廣韻》奴版切《集韻》乃版切，𠀤音赧。《說文》溫濕也。又《集韻》乃諫切。《玉篇》赤也。《類篇》一曰小赤。

𣆹：《篇海》徒叶切。同疊。重也，墮也，明也，累也，積也。

晝：《唐韻》《集韻》《韻會》𠀤陟救切，音呪。《說文》日之出入，與夜爲界。从畫省，从日。《易·晉卦》晝日三接。又地名。《孟子》三宿，而後出晝。又姓。《風俗通》晝邑大夫之後，因氏焉。又《韻補》叶株遇切。《張衡·西京賦》衞尉八屯，警夜巡晝。植鎩懸瞂，用戒不虞。虞去聲。

晞：《唐韻》香衣切《集韻》《韻會》香依切，𠀤音希。《說文》乾也。《詩·秦風》白露未晞。《傳》晞，乾也。《禮·玉藻》髮晞用象櫛。《註》晞，乾也。又《詩·齊風》東方未晞。《傳》晞，明之始升。《疏》晞謂將旦之時，日之光氣始升于上。又《揚子·方言》晞，暴也。東齊、北燕之閒謂之晞。又《玉篇》燥也。或作烯。

晟：《廣韻》承正切《集韻》《韻會》《正韻》時正切，𠀤音盛。《說文》明也。《正字通》日光充盛也。又熾也。又《大晟》，宋樂名。又《集韻》時征切，音成。義同。又飯匱也。又《集韻》咨盈切。晶，或作晟。精光也。

晠：《集韻》晟或書作晠。

晡：《廣韻》《集韻》《韻會》《正韻》𠀤奔模切，音逋。《玉篇》申時也。《前漢·五行志》日中時食從東北，過半，晡時復。《淮南子·天文訓》日至於悲谷，是謂晡時。

晢：《唐韻》旨熱切《集韻》《韻會》《正韻》之列切，𠀤音折。《說文》昭晢，明也。《書·洪範》明作晢。《傳》照了。○按《蔡沈集傳》作哲。又《廣韻》《集韻》《韻會》《正韻》𠀤征例切，音制。星光也。《詩·陳風》明星晢晢。《傳》晢晢猶煌煌也。

晣：《集韻》同晢。《詩·小雅》庭燎晣晣。《傳》晣晣，明也。《朱傳》小明也。《類篇》或作㫼。

𣆺：《玉篇》古文宵字。註詳宀部七畫。

晤：〔古文〕𣅎《唐韻》《集韻》《韻會》《正韻》𠀤五故切，音誤。《說文》明也。引《詩》：晤辟有摽。◎按《詩·邶風》今作寤。又《詩·陳風》可與晤歌。《傳》晤，遇也。《箋》晤，猶對也。又《詩·陳風·朱傳》猶解也。

晥：《集韻》戸版切《韻會》合版切，𠀤音睅。皖，亦作晥。明貌。又《集韻》《韻會》戸管切《正韻》胡管切，𠀤音浣。縣名。在廬江。《後漢·馬援傳》攻沒晥城。《註》晥，縣名，屬廬江郡。

㫲：《集韻》蒲昧切《正韻》步昧切，𠀤音佩。暗也。《左思·吳都賦》旭日晻㫲。《註》㫲，亦闇也。又《集韻》薄沒切，音勃。義同。

晦：《唐韻》荒內切《集韻》《韻會》呼內切《正韻》呼對切，𠀤音誨。《說文》月盡也。《釋名》晦，灰也。火死爲灰，月光盡似之也。《左傳·成十六年》陳不違晦。《註》晦，月終。又《易·隨卦》君子以嚮晦入宴息。《註》晦，晏也。又《詩·陳風》風雨如晦。《傳》晦，昏也。又《詩·周頌》遵養時晦。《傳》晦，昧也。又《左傳·成十四年》《春秋》之稱，微而顯，志而晦。《註》晦亦微，謂約言以紀事，事敘而名微。又《左傳·昭元年》六氣，曰隂、陽、風、雨，晦、明也。《註》晦，夜也。又《公羊傳·僖十五年》晦者何，冥也。又《爾雅·釋天》霧謂之晦。又《班固·幽通賦》鮮生民之晦在。《註》晦，亡幾也。

晧：《唐韻》《正韻》胡老切《集韻》下老切，𠀤音昊。《說文》日出貌。《註》日初見，其光白也。又《集韻》古老切，音藳。光也。《玉篇》明也。《曹植·七啓》戈殳晧旰。

晨：〔古文〕𠔹《唐韻》植鄰切《集韻》《韻會》《正韻》丞眞切，𠀤音辰。《說文》曟，或省作晨。房星爲民田時者。《周語》農祥晨正。《註》晨正謂立春之日，晨中於午也。又《廣韻》食鄰切《集韻》乗人切，𠀤音神。《說文》作䢅，早昧爽也。从臼从辰。辰，時也。《九經字樣》䢅，隷省作晨。《爾雅·釋詁》晨，早也。《釋名》晨，伸也。旦而日光復伸見也。《玉篇》明也。《周禮·秋官·司寤氏》禦晨行者。又《集韻》慈鄰切，音秦。關中語也。又《集韻》鷐通作晨。《爾雅·釋鳥》晨風，鸇。《註》鷂屬。《詩·秦風》鴥彼晨風。又《韻補》叶時連切。《陸機·挽歌》側聽隂溝涌，臥觀天井懸。廣宵何寥廓，大暮安可晨。

㫳：《集韻》同晨。

𣆻：《說文》昴从丣作𣆻。又𣇅。

𣆼：《玉篇》古文冬字。註詳冫部三畫。

𣆽：《篇韻》音昃。明也。

㫴：《篇韻》同哮。○按哮字之譌。

𣆾：《篇韻》同昏。○按昏字之譌。

𣆿：《篇韻》同晥。○按晥字之譌。

𣇢：《集韻》必結切，音彆。暴乾也。

晪：《廣韻》《集韻》𠀤他典切，音腆。明也。

晫：《廣韻》《集韻》𠀤竹角切，音琢。《博雅》明也。《玉篇》明盛貌。又《集韻》敕角切，音逴。義同。

晬：《唐韻》子對切《集韻》《韻會》祖對切，𠀤音䘹。《說文》周年也。《類篇》子生一歲也。一曰晬時者周時也。

㫵：《集韻》符非切，音肥。《博雅》離也。

𣇣：《正字通》置字之譌。

㫶：《集韻》止酉切，音帚。明也。或作晭。

晭：《集韻》同㫶。又《玉篇》日光也。

普：《唐韻》滂古切，音浦。《說文》作暜，日無色也。《註》日無光則遠近皆同，故从竝。今隷作普。又《廣韻》博也，大也，徧也。《易·乾卦》見龍在田，德施普也。又姓。《姓氏急就篇》普氏，後漢十姓有之。又《集韻》《韻會》𠀤頗五切，音溥。義同。

景：《唐韻》《正韻》居影切《集韻》《韻會》舉影切，𠀤音警。《說文》光也。《釋文》景，境也。明所照處有境限也。又《爾雅·釋詁》景，大也。《詩·小雅》以介景福。《箋》受大福也。又《詩·小雅》景行行止。《箋》景，明也。又《詩·小雅》景行。《朱傳》大道也。又《博雅》景景，白也。《篇海》韶也。又像也，慕也，仰也。又《詩·鄘風》景山與京。《傳》景山，大山。又山名。《詩·商頌》景員維河。《朱傳》景，山名，商所都也。又衣也。《儀禮·士昏禮》婦乗以几，姆加景。《註》景之制如明衣，加之以爲行道禦塵，令衣鮮明也。景亦明也。又星名。《史記·天官書》天晴而見景星。景星者，德星也。又風名。《史記·律書》景風居南方。景者，言陽氣道竟。又姓。景差，見《史記·屈原傳》。又《廣韻》《正韻》於丙切《集韻》於境切，𠀤音影。物之隂影也。《詩·邶風》汎汎其景。《疏》汎汎然見其影之去往而不辨。《周禮·地官·大司徒》以土圭之灋測土深，正日景。《釋文》景本或作影。《佩觽》形景爲影，本乎稚川。又《韻補》叶舉兩切。《夏侯湛·抵疑》黎苗之樂函夏，若遊形之招惠景。叶上響。

𣇤：《集韻》呼骨切，音忽。昒或作𣇤。詳昒字註。

𣇥：《正字通》咺本字。晅本字。

晰：《集韻》先的切，音錫。明也。

晱：《篇海》失冉切，音閃。晱電也。又弋照切，音曜。義同。

㫷：《玉篇》居其切。後也。

晲：《集韻》吾禮切，音堄。《玉篇》日昳也。《淮南子·要略篇》有符曮晲。

晳：《正韻》思積切，音析。《五經文字》晳从白。相承多从日，非。《正韻》曾點字晳，本从白，《論》《孟》《史記》皆譌从日。今不可改，故收入。《正字通》按从白者爲白色之皙。从日者爲明辨之晳。二字義各異也。

㫸：《集韻》七接切，音妾。㫸𣋲，日欲沒。又卽涉切，音接。義同。

晴：《唐韻》疾盈切《集韻》《韻會》慈盈切，𠀤音情。夝或作晴暒。《玉篇》雨止也，晴明也，無雲也。《史記·天官書》天晴而見景星。又《韻補》叶慈良切。《張籍·祭韓愈詩》公因同歸還，居處各一方。中秋十六夜，魄圓天差晴。又《說文》夝，雨而夜除星見也。《註》今俗作晴，非。

𣇦：《玉篇》直韋切，音垂。地名。

𣇧：《集韻》之夜切，音柘。日赫。

晵：《唐韻》康禮切《集韻》遣禮切，𠀤音啓。《說文》雨而晝夝也。又《廣韻》去戰切，音譴。義同。又《集韻》輕甸切，音俔。霽也。又姓。《姓氏急就篇》後漢將軍晵倫。

𣇨：《集韻》曃或省作𣇨。詳曃字註。

𣇩：《集韻》衣駕切，音亞。𣉩或作𣇩。姓也。○按《說文》在亞部，義闕。

晶：《唐韻》子盈切《集韻》《韻會》咨盈切，𠀤音精。《說文》精光也。从三日。《宋之問詩》八月涼風天氣晶。又晶晶，光也。《歐陽詹·秋月賦》晶晶盈盈。又《方岳詩》江樹曉晶晶。《集韻》或作晟。《通雅》古精、晶通。《易林》陽晶隱伏，卽陽精。《讀書通》水精，卽水晶。

𣇪：《集韻》曜古作𣇪。註詳十四畫。

㫹：《廣韻》所去切，音捒。明也。《篇海》暖也。

𣇫：《集韻》鄔果切，音婐。《玉篇》明也。

晷：《唐韻》居洧切《集韻》《韻會》矩鮪切《正韻》古委切，𠀤音軌。《說文》日景也。《博雅》晷，柱景也。《釋名》晷，規也。如規畫也。《玉篇》以表度日也。《前漢·天文志》去極遠近難知，要以晷景。晷景者，所以知日之南北也。《正字通》晷者，歷數所自出。其法：望高處爲體，立長短二竿爲用，二竿與高齊等，度三物兩閒修短若干，句股而求之，寒暑短長暸然自見。从咎何也，日景有差也，天行有常，不能不小有贏縮，歲差由此生，故立日景以測之，卽《周禮·考工記》置槷眡景之法也。又《韻補》叶果許切。《陸雲詩》願登扶桑，仰結飛晷。伊人匪存，遺芳孰與。又叶已有切。《王延壽·魯靈光殿賦》蔥翠紫蔚，礧碨瓌瑋含光晷兮。窮奇極妙，棟宇以來未之有兮。

𣇬：《集韻》去仲切，音焪。日乾物。

晸：《集韻》知領切，貞上聲。《玉篇》日初出貌。

㫺：《說文》昔本字。籀文加肉作腊。《字彙》以爲古文昔字，非。

晹：《廣韻》羊益切《集韻》《韻會》夷益切，𠀤音亦。《說文》日覆雲暫見也。《廣韻》日無光。又《廣韻》《集韻》《韻會》《正韻》𠀤施隻切，音釋。義同。

智：〔古文〕𥏼《廣韻》《集韻》《韻會》《正韻》𠀤知義切，音置。同𣉻。或作智。《說文》識詞也。从白从亏从知。○按經典相承作智。《釋名》智，知也。無所不知也。《孟子》是非之心，智之端也。《荀子·正名篇》知而有所合謂之智。○按經典或通用知。又姓。《廣韻》晉有智伯。

㫻：《篇海》古鈍切，昆去聲。日光也。

㫼：《集韻》晰，或作㫼。《張衡·思𤣥賦》雖司命其不㫼。《註》㫼，昭晣也。

晻：《唐韻》烏感切《集韻》《韻會》《正韻》鄔感切，𠀤音黯。《說文》不明也。《博雅》晻，障也。又冥也。《前漢·元帝紀》三光晻昧。《註》師古曰：晻與暗同。《荀子·不苟篇》是姦人將以盜名於晻世者。《註》晻與暗同。又《廣韻》《集韻》《韻會》衣儉切《正韻》於檢切，𠀤音奄。晻晻，日無光也。《楚辭·九歎》日晻晻而下頹。又《集韻》烏紺切，音闇。義同。

𣇭：《廣韻》于兩切《集韻》羽兩切《正韻》羽枉切，𠀤音徃。《說文》作𣈧，光美也。《爾雅·釋詁》𣇭𣇭，美也。《疏》少儀云：祭祀之美，濟濟皇皇。鄭云：皇皇，讀如歸徃之徃。彼言皇皇，則此𣇭𣇭也。又《廣韻》德也，是也。又《廣韻》《韻會》于况切。《集韻》《正韻》于放切，𠀤音㳹。義同。或作旺。又《廣韻》乎曠切，音攩。義同。又《集韻》具放切，音誆。日光。

㫽：《廣韻》力玉切《集韻》龍玉切，𠀤音錄。日無光。

𣇮：《篇海》同晰。

晼：《廣韻》於阮切《集韻》委遠切，𠀤音宛。景昳也。《楚辭·哀時命》白日晼晚其將入兮。

𣇯：《篇韻》同𣆻。

晽：《淮南子·俶眞訓》乃始昧昧晽晽。《註》晽晽，欲所知之貌。音林。

𣇰：《字彙補》音林。國名。《朱澤民·異域苑》景祐閒有佛𣇰國來朝，自言當日沒之處。

晾：《篇韻》音拱。義闕。《字彙補》音亮。曬暴也。《呂毖·小史》晒晾。

𣇱：《字彙補》與明同。

𣇲：《篇韻》音昏。闇也。

𣇳：《集韻》朞古作𣇳。註詳月部八畫。

𣇴：《字彙補》楊𣇴，正德時人。音闕。

㬁：《篇海》與𣆗同。詳𣆗字註。

暄：《廣韻》况袁切《集韻》《韻會》許元切，𠀤音煊。煖或作暄。溫也。《玉篇》春晚也。《篇海》又日煖也。《劉峻·廣絕交論》敘溫郁則寒谷成暄。

𣈶：《廣韻》况晚切《集韻》火遠切，𠀤音咺。晅或作𣉖、𣈶。《玉篇》乾燥也。《易·繫辭》日以晅之。《釋文》晅，乾也。本又作𣈶。又《集韻》居鄧切，音亙。《博雅》曝也。

暆：《唐韻》弋支切《集韻》《韻會》余支切，𠀤音移。《說文》日行暆暆。《越絕書》日昭昭浸以暆，與子期兮蘆之漪。又地名。《前漢·地理志》樂浪郡東暆。

暇：《唐韻》《正韻》胡駕切《集韻》《韻會》亥駕切，𠀤音夏。《說文》閑也。《書·酒誥》不敢自暇自逸。《傳》不敢自寬暇自逸豫。又《揚子·方言》凡物之壯大者而愛偉之謂之夏，周鄭之閒謂之暇。《註》暇音賈。又與假同。《王粲·登樓賦》聊暇日以銷憂。《註》暇，古雅反。或作假。又《韻補》叶後五切。《詩·小雅》迨我暇矣，飮此湑矣。《毛詩·古音考》暇音甫。又叶胡故切。《張衡·東京賦》因秦宮室，據其府庫。作洛之制，我則未暇。

暈：《廣韻》《集韻》《韻會》王問切《正韻》禹慍切，𠀤音運。日旁氣也。《釋名》暈，捲也。氣在外捲結之也，日月俱然。《史記·天官書》兩軍相當，日暈。

暉：《廣韻》許歸切《集韻》《韻會》吁韋切，𠀤音輝。《說文》光也。《易·未濟》君子之光，其暉吉也。《玉篇》或作煇。

𣈤：《集韻》春古作𣈤。註詳五畫。

暊：《玉篇》孚武切，音府。明也。

暋：《廣韻》眉殞切《集韻》《韻會》美殞切，𠀤音愍。與敃同。《爾雅·釋詁》暋，强也。《書·康誥》暋不畏死。《傳》暋，强也。又《集韻》《正韻》𠀤彌鄰切，音民。義同。又《集韻》《韻會》𠀤眉貧切，音珉。與忞同。悶也。《莊子·外物篇》慰暋沈屯。《註》慰，鬱也。暋，悶也。又《集韻》《韻會》《正韻》𠀤呼昆切，音昏。義同。

𣈥：《集韻》通都切，音㻌。日隂也。

㬂：《集韻》元俱切，音愚。人名。漢有周㬂。

𣈦：《篇海》同㬂。

暌：《玉篇》去圭切。音恢。違也。《正韻牋》睽孤之睽从目，暌違之暌从日，俗多誤用。

㬃：《篇海》堂來切，音臺。日出也。

暍：《唐韻》《集韻》《韻會》《正韻》𠀤於歇切，音謁。《說文》傷暑也。《玉篇》中熱也。《前漢·武帝紀》夏大旱，民多暍死。《荀子·富國篇》夏不宛暍。《淮南子·俶眞訓》暍者望冷風於秋。又《集韻》阿葛切，音遏。《博雅》煥也。又許葛切，音喝。熱也。

暎：《集韻》於慶切《正韻》於命切，𠀤與映同。《陸機·贈馮文熊詩》雙情交暎。《註》暎猶照也。

暏：《唐韻》當古切《集韻》《正韻》董五切，𠀤音睹。《說文》旦明也。又《集韻》常恕切，音署。曙或省作暏。

暐：《廣韻》于鬼切《集韻》《韻會》羽鬼切，𠀤音韙。光盛貌。《玉篇》日光也。同㬙。

暑：《唐韻》舒呂切《集韻》《韻會》《正韻》賞呂切，𠀤音鼠。《說文》熱也。《釋名》暑，煮也。熱如煮物也。《易·繫辭》日月運行，一寒一暑。《正字通》時令有大暑、小暑。

暒：《集韻》慈盈切，音情。晴或作暒。詳晴字註。又新佞切，音醒。義同。

㬄：《廣韻》丑晏切《集韻》丑諫切，𠀤音㾺。赤色。又《集韻》丑赧切，㬄㬄，溫濕貌。

暓：《玉篇》莫𠋫切，音茂。亂明。○按與《集韻》暓字同。

暔：《集韻》那含切，音南。國名。唐天寶中封其王爲懷寧王。又乃感切，音湳。義同。

㬅：《正字通》俗曼字。○按曼从曰，載日部，非是。

暕：《廣韻》《正韻》古限切《集韻》賈限切，𠀤音𥳑。隂旦日明。《玉篇》明也。又《集韻》郞干切，音闌。隂乾也。

𣈧：《說文》𣇭本字。

㬆：《集韻》美殞切，音愍。諡也。《史記》齊湣王或作㬆王。

㬇：《集韻》呼玩切，音喚。《玉篇》古國名。《山海經》㬇璽國，在崑崙墟。

㬈：《集韻》《正韻》𠀤烏昆切，音温。日出而温也。

㬉：《廣韻》《集韻》𠀤乃管切，音煖。煗亦作暖。溫也。

㬊：《廣韻》胡管切《集韻》戸管切，𠀤音緩。《玉篇》明也。又姓。《姓氏急就篇》晉中郞將㬊淸，宋朱子門人㬊淵。

暖：《廣韻》同㬉。《禮·月令》行春令則暖風來至。《楚辭·天問》何所冬暖。又《集韻》許元切，音暄。柔貌。《莊子·徐無鬼》有暖姝者。《音義》吁爰反。柔貌。又《集韻》火遠切，音咺。義同。

暗：《唐韻》《集韻》《韻會》𠀤烏紺切。音闇。《說文》日無光也。《玉篇》不明也。又《博雅》深也。《揚雄·甘泉賦》稍暗暗而靚深。《註》暗暗，深空之貌。又《集韻》鄔感切，音黤。義同。又《韻補》叶伊甸切。《歐陽修·送胡學士詩》都門春漸動，柳色綠將暗。挂帆千里風，水闊江灩灩。

暘：《唐韻》與章切《集韻》《韻會》余章切《正韻》移章切，𠀤音陽。《說文》日出也。《玉篇》明也，日乾物也。《書·堯典》宅嵎夷曰暘谷。《傳》暘，明也。日出於谷而天下明，故曰暘谷。又《洪範》曰雨曰暘。《傳》暘以乾物也。

𣈨：《集韻》居案切。與旰同。晚也。

𣈩：《集韻》終古作𣈩。《六書索隱》日在甲上曰早，日在癸上曰𣈩。𣊂、𣉉。

𣈪：《韻會小補》與類同。

暚：《集韻》餘招切，音遙。明也。《玉篇》日光也。

𣉒：《集韻》忽郭切，音霍。暫明也。

暛：《集韻》想可切，音娑。春也。《玉篇》明朗也。

𣉓：《集韻》乞及切，音泣。與㬤同。曝也。

暜：《說文》普作暜。詳普字註。

暝：《廣韻》莫經切《集韻》忙經切，𠀤音明。冥或从日。幽也。《前漢·五行志》晦暝也。又《類篇》亦姓。又《集韻》《韻會》𠀤莫定切，音䒌。《玉篇》夜也。

𣉔：《集韻》蘇遭切，音搔。日色。

㬍：《集韻》伯各切，音博。《博雅》曝也。《類篇》或作𣌈。

暞：《集韻》吉了切，音繳。《玉篇》同曒，明也。《類篇》一曰淸別貌。

暟：《廣韻》苦亥切《集韻》可亥切，𠀤音愷。《玉篇》照也。《揚子·方言》暟、臨，昭也。又《玉篇》美也。《揚子方言註》暟暟，美德也。

暠：《廣韻》《集韻》《正韻》𠀤古老切，音藁。明白貌。又《集韻》《韻會》𠀤下老切，音晧。與皓同。《玉篇》白也。《前漢·司馬相如傳》暠然白首。

𣉕：《集韻》四浪切，音搡。㫰𣉕，暴熭也。

𣉖：《集韻》《韻會》火遠切《正韻》况遠切，𠀤音咺。與晅同。日氣也。

𣉗：《集韻》於浪切，音盎。𣉗𣉘，日無光也。

𣉘：《唐韻》奴代切《集韻》《韻會》乃代切，𠀤音耐。《說文》埃𣉘，日無光也。《集韻》作𣉗𣉘。又《集韻》曩亥切，音乃。又乃帶切，音柰。義𠀤同。

暡：《集韻》鄔孔切，翁上聲。暡曚，日未明。《玉篇》天氣不明也。

暢：《廣韻》《集韻》𠀤丑亮切，音唱。通暢。又達也。《易·坤卦》美在其中而暢於四支。《疏》有美在中，必通暢於外。《尙書序》約文申義，敷暢厥旨。又《禮·月令》命之曰暢月。《註》暢，充也。又《類篇》長也。又琴曲。《風俗通》命其曲曰暢。暢者，言其道之美暢。又姓。《陳留·風俗傳》暢氏出齊。唐有暢當。《集韻》通作鬯。

暣：〔古文〕𣅠《集韻》丘旣切，音氣。日氣也。

𣉙：《集韻》居案切，音幹。《類篇》乾也。

𣉚：《集韻》余章切，音陽。明也。或作𣉫。《玉篇》焦也。又徐羊切，音詳。義同。

㬎：《廣韻》《集韻》𠀤呼典切，音蜆。《說文》𣊡，衆微杪也。从日中視絲，古文以爲顯字。或曰衆口貌。讀若唫。唫或以爲繭。繭者，絮中往往有小繭也。《廣韻》今作㬎。衆明也，微妙也。《類篇》頭明飾也。一曰著也，光也。亦姓。又《唐韻》五合切《集韻》鄂合切，𠀤音蛤。又《集韻》渠飮切，音噤。義𠀤同。考證：〔《說文》作㬎，微杪也。〕謹照原文㬎上删作字。㬎下增衆字。

㬏：《集韻》狼狄切，音歷。明也。

暤：《唐韻》胡老切，號上聲。《說文》晧旰也。《玉篇》作暭。

暥：《集韻》於諫切，音晏。廣遠也。

𣉛：《篇韻》音疏。晒也。

𣉜：《字彙補》音殺。《乾坤鑿度》燭龍行南時太𣉜。

㬐：《六書索隱》與鄑同。㬐字从晉作。

暩：《篇海》音桂。光也。

𣉻：《正字通》古文智字。○按《說文》智作𥏼，从白，在白部。从日，非。考證：〔按說文智作𥏼，从白，在矢部。〕謹按說文𥏼在白部。矢改白。

𣉼：《正字通》俗𣋞字。

㬒：《廣韻》模朗切《集韻》《韻會》母朗切《正韻》母黨切，𠀤音莽。曭㬒，不明也。《玉篇》日無光。

𣉽：《正字通》瞝字之譌。

㬓：《廣韻》《集韻》𠀤匹妙切，音剽。《揚子·方言》乾物也。《博雅》曝也。又《集韻》紕招切，音縹。義同。考證：〔《揚子·方言》曬乾物。〕謹照原文改乾物也。

㬔：《篇海》胡刀切，音豪。戾也。

暪：《集韻》母本切，門上聲。《玉篇》暗也。

暫：《唐韻》藏濫切《集韻》《韻會》《正韻》昨濫切，𠀤音鏨。《說文》不久也。《類篇》須臾也。《書·盤庚》暫遇姦宄。《左傳·僖三十三年》婦人暫而免諸國。《註》暫，猶卒也。《五經文字》暫作蹔，訛。

暬：《唐韻》《集韻》私列切《正韻》先結切，𠀤音薛。《說文》日狎習相慢也。《詩·小雅》曾我暬御。《傳》暬御，侍御也。《五經文字》與褻同。又《類篇》一曰瞑晦也。又《集韻》諾叶切，音捻。義同。

暭：《廣韻》《正韻》胡老切《集韻》《韻會》下老切，𠀤音浩。晧旰也。《莊子·人閒世》暭天不宜。○按卽《說文》暤字。今相承作暭。

㬕：《正字通》𣉫字之譌。

𣉾：《集韻》於𠋫切，音䙔。熰或从日。暖也。

𣉿：《集韻》財勞切，音曹。日光。

暮：《廣韻》《集韻》《韻會》《正韻》𠀤莫故切，音慕。本作莫。《說文》莫，日且冥也。从日，在茻中。《註》平野中望日將落，如在草茻中也。《史記·伍子胥傳》吾日暮塗遠。《屈原·離騷》恐美人之遲暮。○按經典本皆作莫。今或相承用暮字。

暯：《集韻》末各切，音莫。冥也。

暰：《集韻》七恭切，音樅。《玉篇》電光。

𣊀：《集韻》虎晃切，音慌。旱熱也。或省作𣆖。

暱：《唐韻》《集韻》《韻會》《正韻》𠀤尼質切，音匿。《說文》日近也。《類篇》親也。《詩·小雅》無自暱焉。《傳》暱，近也。《左傳·隱元年》不義不暱。又《集韻》入質切，音日。義同。《說文》或从尼作昵。

暲：《集韻》諸良切，音章。日光上進也。《玉篇》明也。與章同。

𣊁：《集韻》牛刀切，音遨。日光也。

暳：《廣韻》《集韻》《韻會》𠀤呼惠切，音嘒。《玉篇》衆星貌。《類篇》小星謂之暳。或不省，作㬩。○按《詩·召南》今本作嘒。《正韻牋》云嘒同暳。

暴：〔古文〕𣋴《唐韻》《集韻》《韻會》薄報切《正韻》蒲報切，𠀤音菢。《說文》晞也。《書·泰誓》敢行暴虐。《傳》敢行酷暴，虐殺無辜。又《禮·王制》田不以禮，曰暴天物。《疏》是暴害天之所生之物。又《周禮·秋官·禁暴氏疏》禁民不得相陵暴。又《詩·邶風》終風且暴。《傳》暴，疾也。《疏》大風暴起也。又《詩·鄭風》䄠裼暴虎。《傳》空手以搏之。又《荀子·富國篇》暴暴如丘山。《註》暴暴，卒起之貌。又《史記·項羽紀》何興之暴也。《博雅》暴，猝也。又《管子·乗馬篇》方六里命之曰暴，五暴命之曰部。《又》十家而連，五連而暴。又地名。《左傳·文八年》公子遂會雒戎，盟于暴。《註》暴，鄭地。又姓。《前漢·雋不疑傳》暴勝之爲直指使者。又《廣韻》蒲木切《集韻》《韻會》《正韻》步木切，𠀤音僕。日乾也。俗作曝。《小爾雅》暴，曬也。《周禮·冬官考工記》《㡛氏》晝暴諸日。《孟子》一日暴之。《荀子·富國篇》聲名足以暴炙之。又《孟子》暴之於民，而民受之。《朱註》暴，顯也。又《後漢·竇融傳》皆近事暴著。《註》暴，露也。又《集韻》北角切，音剝。《爾雅·釋詁》毗劉，暴樂也。《疏》木枝葉稀疎不均爲暴樂。又白各切，音泊。又備沃切，音雹。義𠀤同。又弼角切，音雹。藃暴，乾橈也。又㿺或作暴，墳起也。又《韻補》叶蒲故切。《易林》仁政不暴，鳳皇來戊。四時順節，民安其處。

暵：《唐韻》呼旱切《集韻》《韻會》《正韻》許旱切，𠀤音罕。《說文》乾也。《易》曰：燥萬物者，莫暵乎火。○按《易·繫辭》今作熯。《博雅》曝也。《玉篇》熱氣也。《詩·王風》暵其乾矣。《傳》暵，菸貌。《釋文》水濡而乾也。《朱傳》暵，熯也。又《廣韻》呼旰切，音漢。義同。

暶：《集韻》旬宣切，音璿。明也。《玉篇》美貌。

𣊂：《集韻》終古作𣊂。註詳糸部五畫。又𣈩、𣉉。

𣊃：《集韻》同務。

𣊄：《韻會》同熭。

𣊅：《五音篇海》古文渴字。註詳水部九畫。

暸：《集韻》憐蕭切，音聊。明也。

㬗：《集韻》與晛同。日光也。又《博雅》煥也。

暹：《廣韻》息廉切《集韻》思廉切，𠀤音銛。日光升也。

暺：《集韻》徒案切。與㫜同。明也。

㬘：《集韻》蘇谷切，音速。燥也。《篇海》暴也。

暻：《廣韻》俱永切，音憬。明也。

㬙：《玉篇》于鬼切，音偉。日光也。同暐。

暼：《廣韻》普蔑切《集韻》匹蔑切，𠀤音撆。暼暼，日落勢也。

暽：《集韻》離珍切，音鄰。人名。漢有俞閭侯暽。

㬚：《集韻》敕列切，音徹。明也。又直列切，音轍。義同。

㬛：《集韻》迄及切，音吸。日乾物也。

𣊞：《集韻》許勿切，音䬍。不明貌。

暾：《廣韻》《集韻》𠀤他昆切，音燉。日始出。《楚辭·九歌》暾將出兮東方。《類篇》亦作旽。又《韻補》叶它涓切。《蘇轍·吳山人詩》一去吳興十五年，一寸閒田曉日暾。

𣊟：《廣韻》苦濫切，音喊。日出貌。

暿：《集韻》與熹同。炙也。一曰熾也。又許已切，音喜。盛貌也，多熱也。

曀：《唐韻》於計切《集韻》壹計切，𠀤音翳。《說文》隂而風也。《爾雅·釋天》隂而風曰曀。《疏》雲風曀日光。《釋名》曀，翳也。言掩翳日光使不明也。《詩·邶風》終風且曀。又《集韻》乙兾切，音懿。又一結切，音噎。義𠀤同。

㬜：《說文》晉本字。

曁：〔古文〕𦤌𠕨《唐韻》居豙切《集韻》居氣切，𠀤音旣。《說文》日頗見也。又《爾雅·釋詁》曁，與也。《書·堯典》汝羲曁和。《傳》與也。又《禹貢》朔南曁。《疏》皆與聞天子威聲文敎。《公羊傳·隱元年》會及曁皆與也。又《禮·玉藻》戎容曁曁。《註》果毅貌也。又《爾雅·釋訓》曁，不及也。又《玉篇》至也。又《集韻》諸曁，縣名，在越。又《集韻》其旣切，音禨。義同。又《廣韻》《集韻》𠀤居乙切，音訖。姓也。吳有尙書曁豔。又戟乙切，音疙。已也。又《集韻》古文届字。註詳尸部五畫。

㬝：《五音集韻》蘇公切，音鬆。白貌。○按卽𤾥字之譌。

曂：《集韻》胡曠切，音擴。曂㫰，明貌。

曃：《廣韻》《集韻》𠀤他代切，音態。暖曃，不明貌。《楚辭·遠遊》旹曖曃其曭莽兮。《註》日月晻黮而無光也。又《集韻》《韻會》徒戴切《正韻》度耐切，𠀤音代。義同。

曄：《廣韻》《韻會》筠輒切《集韻》域輒切，𠀤音饁。《說文》作𣋌，光也。《玉篇》震電貌。《後漢·張衡傳》列缺曄其照夜。《註》曄，光也。又《前漢·敘傳》世祖曄曄。《註》曄曄，盛貌也。又《博雅》曄，明也。又《廣韻》爲立切《集韻》域及切，𠀤音煜。義同。又𣋓、𤑼。

曅：《集韻》曄或作曅。

曆：〔古文〕𢍷厤《唐韻》郞擊切《集韻》《韻會》狼狄切，𠀤音櫟。《說文》曆象也。《書·堯典》曆象日月星辰，敬授人時。《傳》星四方中星，辰日月所會，曆象其分節，敬記天時以授人也。又《舜典》協時月正日。《疏》《世本》云：容成作曆，黃帝之臣。又《洪範》五曰曆數。《傳》曆數，節氣之數，以爲曆。《疏》算日月行道所歷，計氣朔早晚之數，所以爲一歲之曆。《正字通》曆以日爲主，故从日。其从厤者，推其所經二十八舍，正日躔也。曆法始、中、終皆舉之。先求日至以定曆元，履端於始也。參以昏星，舉正於中也。察日與天會月與日會之盈虛，齊以閏歸餘於終也。《史記》《漢書》通用歷。

曇：《唐韻》《正韻》徒含切《集韻》徒南切，𠀤音覃。《說文》雲布也。《玉篇》曇曇，黑雲貌。又《玉篇》西國呼世尊瞿曇。

𣊠：《正字通》匹妙切，音票。置物風日內令乾。

𣊡：《說文》㬎作𣊡。詳㬎字註。

曈：《唐韻》他紅切《集韻》《韻會》他東切，𠀤音通。《說文》曈曨，日欲明也。《陸機·文賦》情曈曨而彌鮮。《註》曈曨，欲明也。又《廣韻》《集韻》徒東切《正韻》徒紅切，𠀤音同。或作晍。又《廣韻》他孔切《集韻》《韻會》吐孔切，𠀤音桶。義𠀤同。

曉：《唐韻》呼皛切《集韻》《韻會》《正韻》馨鳥切，𠀤囂上聲。《說文》明也。《玉篇》曙也。又《揚子·方言》知也。《史記·西南夷傳》指曉南越。又《前漢·元后傳》末曉大將軍。《註》曉，猶白也。又《揚子·方言》遇也。又嬴也。又《博雅》說也。又快也。又《玉篇》慧也。

曊：《集韻》芳微切，音霏。昲，或作曊。詳昲字註。

𣊢：《管子·五行篇》貨𣊢神廬。《註》日所次隅曰𣊢。音未詳。

𣊣：《字彙補》與舄同。○按《集韻》本作𩊿。

𣊤：《字彙補》古文農字。註詳辰部六畫。

𣊥：《字彙補》古文曠字。見古《老子》。

𣊦：《字彙補》同昔。○按《集韻》昔，籀作𦠪。又𣊦。

𣊧：《字彙補》音朗。出《西江賦》。《篇韻》作朤。

𣊨：《隷釋》《孔謙碣》修《𣊨秋經》。卽春字。

曎：《集韻》夷益切，音亦。燡，或作曎。光也。○按《篇海》音義又與暭同，非是。

曏：《唐韻》《集韻》《韻會》《正韻》𠀤許兩切，音響。《說文》不久也。《春秋傳》曰：曏役之三月。《玉篇》少時也。又《廣韻》書兩切《集韻》始兩切，𠀤音賞。又《廣韻》《集韻》《韻會》《正韻》𠀤許亮切，音向。義𠀤同。又《儀禮·鄕射禮註》立曏所酬。○按與向同。又《莊子·秋水篇》證曏今古。《郭註》曏，明也。《釋文》崔云：曏，往也。

曐：《玉篇》古文星字。註詳五畫。亦作𠻖。又作皨。

曑：《唐韻》《廣韻》所今切《集韻》疏簪切，𠀤音森。《說文》商星也。或省作𠻝。《九經字樣》曑，隷省作𠻝。與參不同。今經典相承，多用參。

𣋉：《集韻》乙六切，音彧。燠或从日。熱也。

㬠：《正字通》俗曬字。

曒：《集韻》《韻會》《正韻》𠀤吉了切，音繳。《玉篇》明也。同暞。《五經文字》皦，玉石之白者，皎月皎字，《詩·風》通用之。○按今《詩》本及《釋文》多从日，傳寫之誤。又《集韻》下老切，音晧。義同。

曓：《唐韻》薄報切。《說文》疾有所趨也。《玉篇》猶耗也，猝也。今作暴。

曔：《廣韻》渠敬切《集韻》渠映切，𠀤音競。《玉篇》明也。《類篇》乾也。又《集韻》《正韻》𠀤居慶切，音敬。義同。

𣋊：《集韻》蕩旱切，音但。曛也。

曕：《集韻》以瞻切，音豔。《玉篇》曬也。

㬡：《篇海》與𣌟同。

曖：《五音集韻》烏代切，音愛。《玉篇》晻曖，暗貌。又《易·豐卦》豐其蔀。《註》蔀，覆曖鄣光明之物也。《後漢·申屠蟠傳》甘是堙曖。《註》曖猶翳也。又《晏子·春秋》星之昭昭，不如月之曖曖。《屈原·離騷》時曖曖其將罷兮。《註》曖曖，昏昧貌。又《韻補》叶許旣切《王延壽·魯靈光殿賦》排金扉而北入，霄靄靄而晻曖。

𣋋：《玉篇》以證切，音暎。《篇海》日暉也。

𣋌：《說文》曄作𣋌。詳曄字註。

曗：《篇海》同曄。○按卽曄字之譌。

㬢：《集韻》虛宜切。从曦省。詳曦字註。

𣋍：《篇韻》音招。蝘𣋍，蟲名也。

𣋎：《字彙補》音未詳。《太淸金液神氣經》南岳，姓榮名𣋎君。

𣋏：《楊氏韻寶》與曬暴之暴同。

𣋐：《字學指南》與著同。

㬣：《集韻》徒對切，音隊。茂也。《宋玉·高唐賦》㬣兮若松榯。《註》㬣，茂貌。

曘：《玉篇》日朱切，音殊。日色。

㬤：《廣韻》去急切《集韻》乞及切，𠀤音泣。《博雅》曝也。《玉篇》欲乾也。《類篇》或作𣉓。

曙：《唐韻》《集韻》《韻會》𠀤常恕切，音署。《說文》曉也。《玉篇》東方明也。《類篇》旦也。《淮南子·天文訓》日入于虞淵之汜，曙於蒙谷之浦。《註》曙，明也。《管子·形勢篇》曙戒勿怠。《楚辭·遠遊》魂㷀㷀而至曙。

𣋞：《廣韻》《集韻》《韻會》《正韻》𠀤於蓋切，音藹。《玉篇》日色也。又人名。《前漢·王子侯表》高郭節侯𣋞。

𣋟：《廣韻》亡果切《集韻》母果切，𠀤音麼。𣋟曪，日無光。

曚：《集韻》《韻會》謨蓬切《正韻》莫紅切，𠀤音蒙。曚曨，日未明。又《廣韻》莫孔切《集韻》《韻會》母總切，𠀤音蠓。義同。

曛：《廣韻》《集韻》《韻會》《正韻》𠀤許云切，音熏。日入餘光。《玉篇》黃昏時。《謝靈運·晚出西射堂詩》夕曛嵐氣隂。

㬥：《說文》暴本字。

㬦：《集韻》鬱縛切，音雘。勇貌。《東觀漢紀》㬦哉是翁。○按《馬援傳》本作矍鑠哉是翁。从日疑譌。

曜：〔古文〕𣇪𤒂《廣韻》弋照切《集韻》《韻會》《正韻》弋笑切，𠀤音燿。日光也。《釋名》光明照耀也。《詩·檜風》日出有曜。《前漢·韋𤣥成傳》光曜晻而不宣。《玉篇》亦作燿。

𣋲：《廣韻》良涉切。《集韻》力涉切，𠀤音獵。《玉篇》日欲入也。

𣋳：《玉篇》𣋴作𣋳。

𣋴：《說文》古文暴字。註詳十一畫。

㬩：《集韻》與暳同。

曝：《廣韻》蒲木切《集韻》步木切，𠀤音僕。俗暴字。《顏氏家訓》暴曬字與暴疾字相似，唯下少異，後人輒加旁日耳。

𣋵：《篇海》音剝。犖也。

曞：《集韻》力制切，音厲。日光盛也。

㬪：《廣韻》徒協切《集韻》《韻會》達協切，𠀤音牒。《說文》揚雄說以爲古理官決罪，三日得其宜乃行之。从晶从宜。亡新以爲曡从三日太盛，改爲三田。《九經字樣》今經典相承，用𤴁字。＠疊。

𣋶：《集韻》丘弓切，音芎。謹敬也。

曟：《唐韻》植鄰切《集韻》丞眞切，𠀤音辰。《說文》房星，爲民田時者。或省作晨。詳晨字註。《玉篇》亦作辰。

曠：〔古文〕𣊥《唐韻》《集韻》《韻會》《正韻》𠀤苦謗切，音壙。《說文》明也。《後漢·竇融傳》則曠若發曚。《註》曠，明也。又《書·臯陶謨》無曠庶官。《傳》曠，空也。《前漢·賈山傳》曠日十年。《註》師古曰：曠，空也，廢也。《劉楨·贈五官中郞將詩》彌曠十餘旬。《註》《倉頡篇》曰：曠，疎曠也。又《博雅》曠，遠也。曠曠，大也。《篇海》久也，豁也。《廣韻》又姓。

𣋷：《淮南子·兵略訓》𣋷𣋷如夏。《註》同曠。

𣋸：《類篇》乃旦切，音難。與㬮同。

𣋹：《字彙補》音被。出《阿難曇八犍度論》。

㬫：《廣韻》於甸切《集韻》《正韻》伊甸切，𠀤音晏。《說文》日出無雲也。

曣：《正字通》同㬫。《史記·封禪書》至中山曣㬈。《前漢·武帝紀》作晏㬈。又《博雅》曣，煗也。

曤：《玉篇》呼郭切，音擴。明也。

曥：《玉篇》力魚切，音驢。《篇海》日色。又日照也。

曦：《集韻》《正韻》𠀤虛宜切，音羲。《玉篇》日色也。《類篇》赫曦，日光。或省作㬢。亦作爔。

曧：《篇海》以中切，音融。日正也。《篇海類編》以中切，音融。日正也。

曨：《唐韻》盧紅切《集韻》《韻會》盧東切，𠀤音籠。《說文》曈曨也。《類篇》曈曨，日出。又《廣韻》《正韻》力董切《集韻》《韻會》魯孔切，𠀤音䡁。義同。

𣋿：《字彙補》音雍。朗也。

曩：《唐韻》奴朗切《集韻》《韻會》乃朗切，𠀤襄上聲。《說文》曏也。《爾雅·釋言》曩，曏也。《疏》在今而道旣往，或曰曩，或曰曏。《左傳·襄二十四年》曩者志入而已。《晉語》曩而言戲乎。《楚辭·九章》猶有曩之態也。又《爾雅·釋詁》曩，久也。

𣌈：《集韻》伯各切，音博。與㬍同。暴也。

㬬：《集韻》衢遇切，音具。姓也。漢有㬬丘。

𣌍：《廣韻》尼輒切《集韻》昵輒切，𠀤音聶。與㸎同。《玉篇》小煗也。

㬭：《集韻》子肖切，音醮。人名。梁有虞㬭。又疾爵切，音嚼。人名。宋有謝㬭。《正字通》俗皭字。

曪：《集韻》朗可切，音𥗴。𣋟曪，日無光。○按《字彙》附十八畫，非。今改正。

曫：《廣韻》落官切《集韻》盧丸切，𠀤音鸞。《說文》日旦昏時。又《集韻》謨還切，音蠻。又郞甸切，音練。義𠀤同。

曬：《唐韻》《集韻》《韻會》𠀤所寄切，音躧。《說文》暴也。《前漢·中山靖王傳》臣聞白日曬光，幽隱皆照。《註》師古曰：曬，暴也。又《廣韻》《集韻》《韻會》《正韻》𠀤所賣切，音𨢦。《玉篇》暴乾物也。亦作䵘。又《集韻》所嫁切，音嗄。義同。又抽知切，音摛。舒也。

㬮：《廣韻》奴案切《集韻》《韻會》乃旦切，𠀤音難。《說文》安㬮，溫也。又《集韻》尼鰥切，音嘫。暍㬮，暖狀也。又乃曷切，音捺。義同。《類篇》或作𣋸。

𣌖：《集韻》㬮或書作𣌖。《博雅》煗也。

𣌗：《集韻》鬱縛切，音雘。明也。○按《字彙》附十八畫，非，今改正。

曭：《廣韻》他朗切《集韻》《韻會》坦朗切《正韻》他曩切，𠀤音儻。日不明也。《楚辭·遠遊》峕曖曃其曭莽兮。《補註》曭，日不明也。

曮：《五音集韻》五犯切，音儼。《玉篇》日行。《類篇》日躔謂之曮。《淮南子·要略》所以使人不妄沒於勢利，不誘惑於事態，有符曮晲。

𣌘：《正字通》暾本字。

曯：《韻會》朱欲切，音燭。照也。《沈亞之·上冢宰書》戎鏡包陽，當日而曯之，則能延燧興火。或作爥。通作燭。

㬯：《篇韻》音列。日落也。

𣌜：《篇海》音歷。星貌。

𣌟：《集韻》郞丁切，音靈。與昤同。詳昤字註。

