鬲：〔古文〕䰜《廣韻》郞擊切《集韻》《韻會》《正韻》狼狄切，𠀤音歷。《說文》鼎屬，實五觳，斗二升曰觳。《爾雅·釋器》鼎款足謂之鬲。《註》鼎曲脚也。《疏》款，闊也。謂鼎足相去疎闊者名鬲。《前漢·郊祀志》其空足曰鬲。《註》蘇林曰：足中空不實者，名曰鬲也。《揚子·方言》鍑，吳揚之閒謂之鬲。又《廣韻》《正韻》各核切《集韻》《韻會》古核切，𠀤音隔。《禮·喪大記》陶人出重鬲。《疏》縣重之罌也。是瓦瓶。又姓。又《儀禮·士喪禮》苴絰大鬲。《註》鬲，搤也，中人之手，搤圍九寸，絰之差自此出焉。《釋文》鬲，又作搹。又國名。《左傳·襄十四年》靡奔有鬲氏。《註》鬲，國名。今平原縣。又《爾雅·釋水》鬲津，九河之一。《註》水多阨狹，可隔以爲津。又與隔同。《前漢·五行志》鬲閉門戸。《註》師古曰：鬲與隔同。又《集韻》乙革切，音戹。與軶同。《周禮·冬官考工記·車人》凡爲轅，鬲長六尺。《註》鬲謂轅端厭牛領者。《五經文字》說文作鬲，經典相承作鬲。

𩰫：《唐韻》《集韻》𠀤古禾切，音戈。《說文》秦名土𨥏曰𩰫。又《集韻》盧戈切，音螺。義同。

𩰬：《集韻》同𩰫。

䰙：《唐韻》魚綺切《集韻》語綺切，𠀤音螘。《說文》三足鍑也。一曰滫米器也。又《集韻》巨綺切，音技。義同。

䰚：《廣韻》《集韻》𠀤無分切，音文。《玉篇》摩也。

𩰭：《集韻》古禾切，音戈。與鍋同。

𩰮：𩰫字之譌，見《字彙補》。

䰛：《集韻》狼狄切，音歷。《說文》鬲，或从瓦作䰛。漢令作㽁。

𩰯：《集韻》洪孤切，音胡。與𪏻同。又作䊀𪍒糊𪐉䉿𪏹。《篇海》又曰煑米及麪爲粥。

鬳：《集韻》俱願切，音絭。《說文》鬲屬。

𩰱：《唐韻》式羊切《集韻》尸羊切，𠀤音商。《說文》煑也。《玉篇》同鬺。亦作𩱑。《類篇》或作𩱐。

𩰲：《集韻》狼狄切，音歷。《說文》㽁也。象孰飪氣上出也。又《集韻》父沸切，音屝。義同。鬲古作䰜。

𩰳：《廣韻》《集韻》𠀤戸圭切，音攜。與窐同。《玉篇》甑下空也。又《集韻》涓畦切，音圭。義同。

𩰴：《廣韻》如之切《集韻》人之切，𠀤音而。與腝同。《玉篇》熟也。《類篇》爛也。《揚子·方言》秦晉之郊謂熟曰𩰴。

𩰵：《正字通》𩫧字之譌。

𩰶：《集韻》何開切，音孩。《類篇》麧也。一曰糜中塊。又《集韻》魚開切，音皚。義同。

䰜：《集韻》鬲，古作䰜。註詳部首。

𩰷：《篇韻》同鬷。○按卽鬷字之譌。

鬴：《唐韻》扶雨切《集韻》《韻會》奉甫切，𠀤音父。《說文》鍑屬。《玉篇》或作釜。《周禮·地官·廩人》凡萬民之食食者，人四鬴上也。人三鬴中也。人二鬴下也。《註》六斗四升曰鬴。又《爾雅·釋水》覆鬴，九河之一。《註》水中可居住，而其狀如覆𨥏。又《集韻》狼狄切，音歷。與鬲同。

𩰹：《廣韻》《集韻》𠀤古定切，音徑。《博雅》隔也。

𩰾：《廣韻》芳味切《集韻》方味切。𠀤與沸同。《說文》涫也。《楚辭·哀時命》氣涫𩰾其若彼。《註》與沸同。又《集韻》《正韻》𠀤芳未切，音費。義同。

鬵：〔古文〕𩱠《廣韻》徐林切《集韻》《韻會》徐心切，𠀤音尋。《說文》大釜也。一曰鼎大上小下若甑曰鬵。《詩·曹風》漑之釜鬵。《傳》鬵，釜屬。《爾雅·釋器》䰝謂之鬵。鬵，鉹也。《註》涼州呼鉹。《揚子·方言》甑，自關而東謂之甗，或謂之鬵。又《廣韻》鬵，疾也。又《廣韻》昨鹽切《集韻》《韻會》慈鹽切，𠀤音潛。又《集韻》才淫切，音尋。又緇岑切，音簪。義𠀤同。

𩰿：《篇海》俗鬵字。

𩱀：𩰱字之譌，見《字彙補》。

𩱃：《集韻》同𩱤。

𩱄：《集韻》人移切，音而。與腝同。有骨醢也。又《集韻》汝來切，音荋。義同。

鬷：《唐韻》子紅切《集韻》《韻會》祖叢切，𠀤音葼。《說文》釜屬也。又《詩·𨻰風》越以鬷邁。《傳》鬷，數也。《疏》鬷謂麻縷，毎數一升而用繩紀之，故鬷爲數也。又《詩·商頌》鬷假無言。《傳》總也。○按《中庸》引《詩》作奏假。又地名。《後漢·郡國志》隮隂郡定陶有三鬷亭。《註》湯伐三鬷。又姓。《左傳·昭二十九年》昔有飂叔安，有裔子曰董父實，甚好龍，以服事帝舜。帝賜之姓曰董氏，曰豢龍，封諸鬷川，鬷夷氏其後也。又《廣韻》作孔切《集韻》《正韻》祖動切，𠀤音摠。草名。《爾雅·釋草》素華軌鬷。又《集韻》作弄切，音糉。漢侯國名。○按《前漢·王子侯年表》作鬷，音悾。又子弄反，又子公反。

𩱅：《字彙補》同鬷。引前漢王子侯表，參𩱅侯則。○按《漢書》本作鬷，《字彙補》誤。

𩱇：《篇海》音歷。去滓也。

𩱈：《廣韻》初爪切《集韻》楚絞切，𠀤音炒。與𩱦同。詳𩱦字註。

𩱉：《集韻》同鬴。

𩱊：《篇海》同𩰴。○按卽𩱄字之譌。

𩱋：《集韻》居行切《正韻》古衡切，𠀤音庚。《說文》𩱧，或省作𩱋。《玉篇》亦作𢑌。互詳鬻字註。又《集韻》烹，古作𩱋。註詳火部七畫。

鬸：《集韻》力救切，音溜。《類篇》關東謂甑曰鬸。

𩱌：鬻字之譌，見《字彙補》。

𩱍：《集韻》洪孤切，音胡。《說文》䭈也。《玉篇》或作糊。《集韻》或作䭅。通作餬。

𩱎：《正字通》𩰾字之譌。

鬹：《廣韻》居隋切《集韻》均窺切，𠀤音規。《說文》三足釜也。有柄喙。又《集韻》俱爲切，音嬀。義同。又《集韻》懸圭切，音攜。鑊也。通作鑴。

𩱏：《集韻》牛刀切，音遨。《類篇》乾煎也。

鬺：《集韻》《韻會》式羊切《正韻》尸羊切，𠀤音商。與𩰱同。《博雅》鬺，飪也。《史記·封禪書》皆嘗烹鬺上帝鬼神。《註》徐廣曰：鬺，烹煑也。《前漢·郊祀志註》師古曰：鬺，烹煑而祀也。韓詩引采蘋曰：于以鬺之，唯錡及釜。

𩱐：《集韻》同鬺。

𩱓：《唐韻》《集韻》𠀤仍吏切，音餌。《說文》粉餠也。或作餌。《類篇》或作㢽。

𩱔：《集韻》狼狄切，音歷。與鬲同。

䰝：《唐韻》《集韻》𠀤子孕切，音甑。《說文》鬵屬。《爾雅·釋器》䰝謂之鬵。《疏》䰝，一名鬵。《玉篇》䰝，亦作甑。又《集韻》《類篇》𠀤卽凌切。義同。

鬻：《唐韻》《集韻》𠀤之六切，音祝。《說文》䭈也。《註》今俗作粥。《爾雅·釋言》鬻，糜也。《註》淖糜。《儀禮·士喪禮》鬻餘飯。《註》以飯尸餘米爲鬻也。《左傳·昭七年》饘於是，鬻於是。《註》饘鬻，餬屬也。又《集韻》《正韻》𠀤余六切，音育。《左傳·昭三年》有鬻踊者。《註》賣也。又《莊子·德充符》四者天鬻也。天鬻也者，天食也。《音義》鬻，養也。又姓。《前漢·藝文志》鬻子名熊，爲周師，自文王以下問焉，周封爲楚祖。又《集韻》居六切，音鞠。《詩·豳風》鬻子之閔斯。《傳》鬻，稚也。《朱傳》養也。又《集韻》忙皮切，音糜。通作𩞁𩞇。又叶余律切，音矞。《揚雄·司空箴》匪人斯力，匪政斯敕，流貨市寵，而苞苴是鬻。又叶職律切，音㤕。《蘇轍·鍾山詩》老僧一身泉上住，十年掃盡人閒迹。客到惟燒柏子香，晨饑坐視山前鬻。

𩱖：《廣韻》同鬻。

𩱗：《集韻》馨奚切。與醯同。《類篇》酸也。

𩱘：《廣韻》楷革切《集韻》克革切，𠀤音客。《說文》裘裹也。《集韻》或作䙐。又《集韻》吉歷切，音激。義同。䙐字原刻从礻。

𩱙：《集韻》余六切，音育。《說文》鬻字省文。

𩱚：《唐韻》蒲沒切《集韻》薄沒切，𠀤音勃。《說文》吹釜溢也。《玉篇》釜湯溢。《集韻》或作鋍。吹釜𩰾溢。

𩱛：《前漢·王子侯年表》參𩱛侯則。晉灼，音悾。師古：音子弄反。又子公反。○按此字《說文》及諸韻書俱作鬷。

𩱜：《廣韻》《集韻》𠀤而蜀切，音辱。《玉篇》大鼎也。

𩱠：《說文》古文鬵字。註詳八畫。

𩱡：《廣韻》《集韻》𠀤居言切，音犍。《說文》鬻也。或作餰飦䭈。《類篇》或作𩱤𩱃。又《唐韻》《集韻》𠀤諸延切，音饘。義同。

𩱢：𩱱字省文。

𩱤：《廣韻》與𩱡同。

䰞：《唐韻》《集韻》𠀤章與切，音煑。《說文》亯也。或从火，作煑。或从水在其中，作𩱰。《周禮·天官·鹽人》凡齊事，䰞鹽以待戒令。《前漢·食貨志》冶鑄䰞鹽。《註》師古曰：䰞，同煮。《玉篇》亦作𢐼。

𩱥：《字彙補》同𩱳。

𩱦：《廣韻》初爪切《集韻》楚絞切，𠀤音炒。《說文》𤎅也。《註》今俗作𤌐，別作炒，非是。《廣韻》同煼。《集韻》或作𩱈炒。𤌐字原刻从火从函。

𩱧：《唐韻》《集韻》𠀤古行切，音庚。《說文》五味香羹也。或省作𩱋。或省作𢑌。小篆作羹。詳羊部羹字註。

𩱨：《篇海》同𩱜。

𩱩：《字彙補》鬵字之譌。

𩱫：《唐韻》桑谷切《集韻》蘇谷切，𠀤音速。《說文》鼎實，惟葦及蒲，𨻰留謂䭈爲𩱫。或作餗。《廣韻》與𩱖同。

𩱬：《集韻》犂針切，音林。與淋同。以水沃也。

𩱭：《唐韻》《集韻》𠀤子孕切，同甑。《玉篇》炊器也。亦作䰝。

𩱯：𩱙字之譌，見《字彙補》。

𩱰：《說文》同䰞。

𩱱：《唐韻》《集韻》𠀤余六切，音育。《說文》鬻也。从䰜，毓聲。或作𩱙。《集韻》或作粥鬻㣃。又《集韻》之六切，音祝。義同。

𩱲：《廣韻》以灼切《集韻》弋灼切，𠀤音藥。《說文》內肉及菜湯中薄出之。

𩱳：《集韻》莊皆切。與齋同。《玉篇》敬也。

𩱴：《唐韻》許嬌切《集韻》《類篇》虛嬌切，𠀤音囂。《說文》炊氣貌。

𩱵：《正字通》譌字。○按《說文》作𩱷。

𩱶：《篇韻》同𩱲。○按卽𩱲字之譌。

𩱷：《廣韻》莫撥切，音末。《說文》涼州謂鬻爲𩱷。《廣韻》糜也。又《唐韻》《集韻》𠀤莫結切，音蔑。義同。

