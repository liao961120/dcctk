龜：〔古文〕𠃾𠁴𤕣《唐韻》居追切《集韻》居逵切《韻會》居爲切，𠀤音騩。甲蟲之長。《說文》龜，外骨內肉者也。《玉篇》文也，進也。外骨內肉，天性無雄，以虵爲雄也。《爾雅·釋魚》十龜：一神龜，二靈龜，三攝龜，四寶龜，五文龜，六筮龜，七山龜，八澤龜，九水龜，十火龜。又《爾雅·釋魚》龜三足，賁。《疏》龜之三足者名賁也。又《廣雅》龜貝，貨也。《前漢·食貨志》天用莫如龍，地用莫如馬，人用莫如龜。又星名。《石氏星經》天龜六星，在尾南漢中。又地名。《春秋·桓十二年》公會宋公于龜。《杜註》宋地。又山各。《詩·魯頌》奄有龜蒙。《毛傳》龜，山也。左傳，龜隂之田在山北。山今在山東兗州府泗水縣。又背梁。《左傳·宣十二年》射麋麗龜。《杜註》麗，著也。龜背之隆高當心者。又官名。《周禮·春官·龜人》掌六龜之屬。又龜目，酒尊也。《禮·明堂位》周以黃目，蓋以龜目飾尊，今龜目黃。又《廣韻》居求切，音鳩。龜兹，西域國名。《前漢·西域傳》龜兹，音鳩慈。又《集韻》《韻會》袪尤切《正韻》驅尤切，𠀤音丘。龜兹，漢縣名。《前漢·地理志》上郡龜兹屬國都尉治。《註》應劭曰：音丘兹。師古曰：龜兹國人來降，處之於此，故名。○按龜兹之龜，有鳩、丘二音。又《張衡·西京賦》摭紫貝，搏耆龜。搤水豹，馽潛牛。○按此則龜亦叶尤韻，不獨龜兹有丘、鳩二音也。又《集韻》《韻會》𠀤俱倫切，音麋。《莊子·逍遙遊》宋人有善爲不龜手之藥者，世世以洴澼絖爲事。《註》不龜，謂凍不皺瘃也。《釋文》舉倫反。又叶於居切《易·損卦》或益之十朋之龜，弗克違。《王褒·僮約》結網捕魚，繳鴈彈鳧。登山射鹿，入水擉龜。《正字通》龜本字。考證：〔《爾雅·釋蟲》十龜。一神龜，二靈龜。〕謹照原書釋蟲改釋魚。〔《爾雅·釋蟲》龜三足，賁。〕謹照原書釋蟲改釋魚。

𪚨：《字彙補》同龜。

䶯：《五音集韻》去爲切，音窺。女字。《玉篇》知異也。

䶰：《字彙》兹消切，音焦。毛飾物。

𪚬：《字彙》古暗切，音淦。龜也。

𪚭：《篇海》居侯切，音勾。龜類。

𪚮：《唐韻》汝閻切《集韻》如占切《正韻》而占切，𠀤音髯。《說文》龜甲邊也。天子巨𪚮，尺有二寸，諸侯尺，大夫八寸，士六寸。又《廣韻》《集韻》𠀤那含切，音南。《廣韻》有距龜。或作〈甲丹〉。俗作𪓚。

𪚯：《篇海》千玉切，音促。𪚯䗇，海中大蝦。

𪚰：《廣韻》卽消切《集韻》《韻會》《正韻》兹消切，𠀤音焦。灼龜卜兆而焦也。

𪚱：《正字通》同𪚰。

䶱：《唐韻》《集韻》𠀤徒冬切，音彤。《說文》龜名。又《廣韻》織戎切《集韻》之戎切，𠀤音終。義同。

𪚶：《篇海》巨俱切，音衢。水蟲。《正字通》俗䵶字。卽𪓷屬。當从䵶。

𪚷：《集韻》補火切，跛上聲。龜屬。

𪚸：《集韻》丘據切。蟾也。《正字通》鼁字之譌。當从鼁。

𪚹：《集韻》重主切，音柱。烏𪚹，龜名。

𪚺：《字彙》驅尤切，音丘。龜兹，國名。俗字。

龝：《集韻》秋，古作龝。註詳禾部四畫。

𪚻：《玉篇》烏郞切，音佒。臨海水吐氣，觜似鵝指爪。又《集韻》於良切，音央。龜屬。

𪚼：《字彙補》古文秋字。註詳禾部四畫。

𪛀：《字彙補》何孝切，音効。龜縮頭也。

𪛁：《字彙》秋本字。禾穀收成之時也。从禾，〈龜下火〉聲。〈龜下火〉音焦。隷作秋秌。

𪛂：《篇海》戸圭切，音近回。大龜形如山。

龞：《正字通》同鼈。

𪛈：《集韻》郞丁切，音靈。黃𪛈，龜名。

