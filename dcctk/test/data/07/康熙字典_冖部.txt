冖：《唐韻》《集韻》𠀤莫狄切，音覓。《說文》覆也。从一下垂。《玉篇》以巾覆物。《同文舉要》象布幕下覆。《正字通》今作羃，楷作冪。小篆从巾作幎。

冗：《篇海》同宂。宂从儿。

冘：《唐韻》餘針切《集韻》《韻會》夷針切，𠀤音淫。《說文》淫淫，行貌。《前漢·揚雄傳》窮冘閼與。《註》孟康曰：冘，行也。又《唐韻》以周切《集韻》《韻會》夷周切《正韻》于求切，𠀤音由。《前漢·馬援傳》冘豫未決。《後漢·來歙傳》冘豫不決。《註》狐疑也。

𠕳：《篇海》得立切，音的。入也。

𠕵：《字彙補》與亢同。

𠕹：《篇海》古文天字。註見大部一畫。

𠕺：《說文長箋》古文容字。註見宀部七畫。

𠕻：《字彙補》翁標切，音幺。目深也。

𠖄：《玉篇》徒籠切，音同。圓蓋。

冞：《唐韻》武移切《集韻》《韻會》民𤰞切《正韻》綿兮切，𠀤音彌。《說文》周也。从网，米聲。《徐曰》网卽周布之意。今文作冞。《廣韻》人也，周行也。《詩·商頌》冞入其阻。《韻會》深也，冒也。又扞冞，國名，在大宛東。《史記·大宛傳》東則扞冞于寘。《正韻》與穼字不同。穼音森，从穴从木。冞从冖从米。从木誤。𣎾，同朶。

冟：《玉篇》詩亦切，音適。飯堅柔調也。今作適。又《說文》飯剛柔不調者。《釋名》冟，不適也。

冠：《唐韻》《集韻》《韻會》古丸切《正韻》沽歡切，𠀤音官。《說文》絭也，所以絭髮。从冖，元。冠有法制，故从寸。《徐曰》取其在首，故从元。古亦謂冠爲元服。《白虎通》冠者，卷也。卷持其髮也。《釋名》冠，貫也，所以貫韜髮也。《後漢·輿服志》上古穴居野處，衣毛冒皮。後世聖人見鳥獸有冠角𩑞胡，遂制冠冕纓緌。又姓。《風俗通》古者鶡冠子之後。又《唐韻》《集韻》《韻會》《正韻》𠀤古玩切，官去聲。《禮·曲禮》二十曰弱冠。《冠儀》冠者，禮之始也。故聖王重冠。《白虎通》男子幼，娶必冠。《韻會》男子二十加冠曰冠。又爲衆之首曰冠。《前漢·魏相丙吉傳贊》高祖開基，蕭曹爲冠。《史記·灌夫傳》夫名冠三軍。又姓。《韻會》列仙傳有仙人冠先。又叶俱倫切，音麇。《張紘枕箴》瓌材允麗，惟淑惟珍。安安文枕，式彼弁冠。又《韻補》叶居員切，眷平聲。《劉歆·孟母贊》子學不進，斷機示焉。子遂成德，爲當世冠。又叶扃縣切，音睊。《蘇轍·燕山詩》丹子號無策，亦數游俠冠。玉帛非足云：女子罹蹈踐。

冡：《唐韻》《正韻》莫紅切《集韻》《韻會》謨蓬切，𠀤音蒙。《說文》覆也。从𠔼从豕。《精薀》幼學未通也。養之以正，作聖胚胎也。羣生蚩蚩，有物蔽覆，暗者當求明也。《集韻》通作蒙。

冢：《唐韻》《正韻》知隴切《集韻》《韻會》展勇切，𠀤音塚。《說文》高墳也。《徐曰》地高起，若有所包也。《釋名》腫也。象山頂之高腫起。又大也。《周禮·天官》乃立天官冢宰。《註》冢宰，大宰也。《爾雅·釋詁》冢，大也。《疏》冢者，封之大也。又山頂也。《爾雅·釋山》山頂，冢。《疏》小雅山冢崒崩。毛傳，山頂曰冢。又封土爲社。《玉篇》大社也。《詩·大雅》乃立冢土。《註》大社封之高于他社，故曰冢土也。又墓之墳者亦曰冢。《周禮·春官·冢人註》冢，封土爲丘壠，象冢而爲之。《疏》山頂曰冢，故云象冢而爲之也。《玉篇》鬼神舍也，高墳也。《正韻》通作塚。

冣：《集韻》《韻會》𠀤從遇切，音埾。《說文》冣从冖从取。積也。《徐曰》古以聚物之聚爲冣，上必有覆冒之也。今借作最，誤。

冤：《唐韻》《集韻》《韻會》𠀤於袁切，音鴛。《說文》屈也。从兔从冖。兔在冖下不得走，益屈折也。《廣韻》枉曲也。《史記·于定國傳》張釋之爲廷尉，天下無冤民。定國爲廷尉，民自以不冤。又冤句縣。《韻會》在曹州。句音劬。《正韻》亦作寃。

冥：《唐韻》莫經切《集韻》《韻會》忙經切《正韻》眉兵切，𠀤音銘。《說文》幽也。从日六，冖聲。日數十，十六日而月始虧，冖亦夜也。《爾雅·釋言》幼也。《註》幼稚者，冥昧也。《詩·小雅》噦噦其冥。《前漢·五行志》其廟獨冥。《註》暗也。《玉篇》窈也，夜也，草深也。又靑冥，天也。《楚辭·九章》據靑冥而攄虹。又北冥，海也。《莊子·逍遙遊》北冥有魚。《正韻》通作溟。又玄冥，水神。《禮·月令》其神玄冥。《註》少皡氏子曰脩，曰煕，爲水官。又《集韻》《韻會》母迥切《正韻》母耿切，𠀤銘上聲。《詩·小雅》無將大車，維塵冥冥。無思百憂，不出于熲。《朱註》冥冥，昏晦也。又《集韻》莫定切，銘去聲。義同。又《集韻》《韻會》《正韻》𠀤莫狄切，音覓。覆也。以繩縻取禽獸之名。周禮有冥氏，掌設弧張爲阱擭，以攻猛獸。又叶謨陽切《史記·龜莢傳》正晝無見，風雨晦冥。雲蓋其上，五采靑黃。又《集韻》䁕見切，音麪。冥眴，視不見。

𠖌：《字彙》與冠同。冠有法制也。見釋典。

𠖓：《字彙》相咨切，音思。姓也。

冨：《正韻》富亦作冨。

㓃：《唐韻》當故切《集韻》《韻會》《正韻》都故切，𠀤音妬。《說文》奠酒爵也。从冖，託聲。周書，王三宿三祭三㓃。《徐曰》奠置也。言三進三祭三醊，置爵于地也。爵有冪，口冒之也。《今文尚書》作咤。《長箋》周書三咤，當作㓃。《集韻》或作宅詫。又《唐韻》《集韻》𠀤陟駕切，音詫。義同。《六書正譌》今用吒，非。

𠖔：《玉篇》古文家字。註見宀部七畫。

𠖚：《正字通》𡩦字之譌。《石鼓文》本作𡩦。見宀部。

𠖜：《正字通》古文煙字。註詳火部九畫。

㓄：《字彙補》知禁切，音揕。掘地，𦥛也。又赤黑色。

冪：《集韻》《韻會》𠀤莫狄切，音覓。《韻會》本作冖。或作冪。《周禮·天官》冪人掌共巾冪。《註》共巾可以覆物。祭祀以疏布巾冪八尊，以畫布巾冪八彝。《韻會》或作冪。《正韻》作羃，亦作冪，覆食巾。考證：〔《周禮·天官》冪人掌〈共下巾〉冪。《註》〈共下巾〉可以覆物。祭祀以疏布巾冪八尊，以畫布巾冪八彝。〕謹按〈共下巾〉字乃共巾二字之譌。謹照原文掌〈共下巾〉冪改掌共巾冪。共巾可以覆物。八彝改六彝。

𠖠：《正字通》古文古字。註詳口部二畫。

𠖣：《正字通》籀文煙字。註詳火部九畫。

𠖦：《正字通》古文禋字。註見示部九畫。

𠖧：《字彙補》與蜜同。註見虫部八畫。

𠖩：《集韻》多年切，音顚。高遠也。𠖩字从眞。

