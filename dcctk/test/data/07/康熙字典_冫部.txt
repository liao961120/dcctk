冫：《唐韻》筆陵切《集韻》《韻會》悲陵切，𠀤逼平聲。《說文》凍也。《玉篇》冬寒水結也。《韻會》本作仌，今文作冰。仌字偏旁書作冫。

㓅：《玉篇》他丁切，音汀。《字彙》冰貌。

冬：〔古文〕𣆼𣅈𠘀𠔙𠘗《唐韻》《集韻》《韻會》𠀤都宗切，篤平聲。《說文》四時盡也。《禮·月令》天氣上騰，地氣下降。天地不通，閉塞而成冬。《樂記》冬，藏也。《前漢·律歷志》冬，終也。《白虎通》冰霜，冬之𠋫也。《鶡冠子·環流篇》斗柄北指，天下皆冬。又姓。《韻會》前燕有司馬冬壽。

冭：《集韻》他蓋切，音汰。《玉篇》今作泰。《說文》大也，通也。或省作太。亦作大泰。《易·泰卦》天地交泰。又《說文》泰，滑也。又《六書故》冭，他達切，音獺。冰凍滑冭也。俗作汰澾。左傳伯棼射王汰輈註：汰，過也，箭過車轅上也。

冰：〔古文〕𣲝《唐韻》筆陵切《集韻》《韻會》悲陵切，𠀤逼平聲。《說文》本作仌。《徐曰》今文作冰。《韓詩》說冰者，窮谷隂氣所聚，不洩，則結而爲伏隂。《禮·月令》孟冬水始冰，仲冬冰益壯，季冬冰方盛。水澤腹堅，命取冰，冰以入。《周禮·天官》淩人共冰。秋刷冰室，冬藏春啓，夏頒冰。又《爾雅·釋器》冰，脂也。《註》莊子云：肌膚若冰雪。冰雪，脂膏也。《疏》脂膏一名冰脂。又矢筩蓋曰冰。《左傳·昭二十五年》公徒釋甲執冰而踞。《註》冰，櫝丸蓋。《疏》盛弓者也。或云：櫝丸是箭筩，其蓋可以取飮。又《集韻》《正韻》𠀤魚陵切，音凝。同凝。《正韻》古文冰作仌，凝作冰。後人以冰代仌，以凝代冰。又《集韻》讀去聲，逋孕切。《唐書·韋思謙傳》涕泗冰須。《註》謂涕著須而凝也。《李商隱詩》碧玉冰寒漿。又《韻補》叶筆良切，音近浜。《𨻰琳·大荒賦》心慇懃以伊感兮，愵永思以增傷。悵太息而攬涕，乃揮雹而淚冰。考證：〔《韓詩外傳》冰者，窮谷隂氣所聚，不洩，則結爲伏隂。〕謹按韓詩外傳無此語，查初學記引作韓詩。謹照初學記原文省外傳二字。冰字上增說字。結字下增而字改。〔《正韻》古文冰作仌，凝作冰。後人以冰代仌，以凝伐冰。〕謹按文義伐冰改代冰。

冱：《唐韻》胡誤切《集韻》《韻會》《正韻》胡故切，𠀤音護。《玉篇》寒也。《廣韻》寒凝也。《張衡·西京賦》涸隂冱寒。《韻會》通作涸。

𠖱：《玉篇》冱俗作𠖱。

冲：《正韻》昌中切，音充。同沖。《韻會》沖或省作冲。和也，深也。又稚也。《書·金滕》昔公勤勞王家，惟予冲人弗及知。《註》冲，幼也。又諡法，幼小在位曰冲。又鑿冰聲。《詩·豳風》鑿冰冲冲。又垂貌。《詩·小雅》鞗革冲冲。又《韻補》叶仲良切，音長。《道藏歌》鬱鬱對啓明，圓華煥三沖。飆粲麗九天，天綠繞丹房。

决：《玉篇》俗決字。

况：《玉篇》俗況字。○按況本从水，亦从二作况。今从冫，當卽況、况二字之譌。况从二从兄。《廣韻》《集韻》《韻會》《正韻》𠀤虛放切，音貺。發語辭。《詩·小雅》况也永歎。从二从兄，與況字少異。又借作祝。《漢·魯相謁孔廟𥓓》祝基作况其。况从二从兄，以况字代替。

冶：《唐韻》羊者切《集韻》《韻會》《正韻》以者切，𠀤音野。《說文》消也。从仌，台聲。《三蒼》冶，銷也。遭熱卽流，遇冷卽合。與冰同志，故字从冰。《正韻》鎔也，銷也，鑄也。《韻會》爐鑄謂之冶。引尸子，蚩尤造九冶。又鑄匠曰冶。《前漢·董仲舒傳》金之在鎔，惟冶者之所鑄。又妖冶。《說文》女態。《易·繫辭》冶容誨淫。《正韻》裝飾也。又姓。《廣韻》左傳，衞大夫冶厪。又《玉篇》公冶，複姓。又江南有梅根冶。《宋書·百官志》江南有梅根及冶塘二冶。《庾信·枯樹賦》南陵以梅根作冶。《孟浩然詩》火熾梅根冶。○按此皆晉時冶官所居。楊愼謂冶卽野字，非。又《韻補》叶演女切，音與。《齊·武帝·估客樂詩》昔經樊鄧役，阻潮梅根冶。深懷悵往事，意滿辭不敘。又叶鄔果切，音婐。容也。《謝惠連詩》酈生無文章，西施整妖冶。胡爲空耿介，悲哉君志瑣。

冷：《唐韻》《集韻》魯朾切《韻會》《正韻》魯杏切，𠀤令上聲。《說文》寒也。从仌，令聲。《六書正譌》別作泠，非。泠乃水名。《南史·齊樂預傳》人笑褚公，至今齒冷。《增韻》淸甚也。又姓。《廣韻》前趙錄南徐州刺史令道，字安義。又《唐韻》力鼎切《集韻》朗鼎切，𠀤靈上聲。㓑冷，寒也。又《集韻》《韻會》𠀤郞丁切，音靈。冷凙。吳人謂冰曰冷凙。令道當作冷道。

冸：《唐韻》《集韻》《韻會》《正韻》𠀤普半切，音判。冰釋也。通作泮。《詩·邶風》士如歸妻，迨冰未泮。又《韻補》叶匹見切，音片。《蘇軾·燕山詩》攻堅甚攻玉，乗瑕易冰冸。中原但常治，敵勢要生變。

冹：《唐韻》《集韻》《韻會》𠀤分物切，音弗。寒也。《說文》詩一之日㓖冹。《六書正譌》㓖冹，俗用觱發，非。《集韻》風寒。又《玉篇》寒冰貌。又《唐韻》《集韻》《韻會》《正韻》𠀤方伐切，音髮。義同。

㓈：《玉篇》彼孕切，音冰。飛聲。

𠖷：《唐韻》古迥切《集韻》畎迥切，𠀤音炯。《說文》凔也。北燕謂凚曰𠖷。《玉篇》冷也。《廣韻》寒也。又《集韻》戸茗切，音迥。義同。

𠖸：《集韻》凔古作𠖸。註見十畫。

𠖹：《字彙補》回虐切，音狹。義同夾。

㓉：《玉篇》胡括切，音活。《字彙》冰也。

㓊：《集韻》徒弄切，音洞。冷也。

𠗂：《唐韻》下各切《集韻》《韻會》《正韻》曷各切，𠀤音涸。《玉篇》𠗂凙，冰貌。《楚辭·九思》冰凍兮𠗂凙。又《集韻》歷各切，音落。義同。

冼：《集韻》《韻會》《正韻》𠀤色拯切，音㱡。𠗌冼，寒貌。

𠗃：《集韻》伊眞切，音因。本作凐，寒貌。

㓋：《集韻》巨勇切，共上聲。凝也。

𠗄：《篇海》同𣻗。

冽：《唐韻》《正韻》良薛切《集韻》力蘖切《韻會》力薛切，𠀤音列。《玉篇》寒氣也。《詩·小雅》有冽氿泉。又《韻會》通作烈。詩二之日栗烈。又《集韻》力制切，音例。義同。《易·井卦》九五井冽寒泉食。《王肅註》音例。《漢·王褒聖主得賢臣頌》虎嘯而谷風冽，龍興而致雲氣。《馬融·笛賦》氣噴勃以布覆兮，乍跱蹠以狼戾。靁叩鍛之岌峇兮，正瀏溧以風冽。

𠗅：《正字通》洫侐二字之譌。○按洫，田閒溝。侐，淸淨也。譌作𠗅。無義。

冾：《字彙補》回涉切，音挾。和也，霑也。

冿：《字彙補》宗占切，音尖。進也。《篇海》子仙切，音鐫。志也，息進也。

㓌：《字彙補》克生切，音鐺。冷貌。

𠗆：《字彙補》天高切，音叨。紖頭銅飾。

𠗈：《集韻》渠尤切，音求。《篇海》𠗽𠗈，手足凍貌。

㓎：《集韻》千尋切，音侵。冷也。又七稔切，侵上聲。㓎㓎，寒貌。又七鴆切，侵去聲。冷氣。

𠗉：《唐韻》胡頰切《集韻》檄頰切，𠀤音協。𠗉𠗨，凍相著也。

𠗊：《集韻》巨井切，音痙。《玉篇》寒也。

𠗋：《玉篇》奴典切，姸上聲。𠗘𠗋，惡酒也。

𠗌：《集韻》其拯切，極上聲。𠗌冼，寒貌。

𠗍：《玉篇》毗意切，音避。涕也。

凁：《字彙補》心奏切，音漱。冷凍。

㓏：《字彙補》古丙切，扃上聲。冷也。

𠗎：《字彙補》古文莊字。註見艸部七畫。

𠗏：《字彙補》從七切，音寂。見篇韻。

𠗘：《玉篇》他典切，音腆。𠗘𠗋。

凄：《唐韻》七稽切《集韻》《韻會》千西切《正韻》此西切，𠀤音妻。《玉篇》寒也。《韻會》通作淒。詩淒其以風。嚴氏曰：淒旁加二點，从仌，冰寒也。

㓐：《集韻》力竹切，音六。凝雨也。

凅：《唐韻》《集韻》《韻會》《正韻》𠀤古慕切，音顧。凝也，閉也。

㓑：《集韻》《韻會》《正韻》𠀤下頂切，音悻。㓑冷，寒也。

准：《廣韻》《集韻》𠀤俗準字。《正字通》字林準與准同。正韻軫韻準准二字𠀤存，當卽準字重文。

𠗙：《集韻》胡南切，音含。《說文》寒也。

凇：《唐韻》息恭切《集韻》《韻會》思恭切《正韻》息中切，𠀤音鬆。《字林》凍𠗂也。寒氣結木如珠，見晛乃消。齊魯謂之霧凇。又《集韻》蘇弄切，鬆去聲。《曾鞏·齊州冬夜詩》淸香一榻氍毹煖，月淡千門霧凇寒。又《咏霧凇詩》園林初日淨無風，霧凇開花樹樹同。

凈：《唐韻》楚耕切《集韻》初耕切，𠀤音琤。冷貌。

凉：《唐韻》《集韻》《韻會》𠀤呂張切，音良。《正韻》涼，通作凉。《韻會》薄寒爲凉。《前漢·五行志》𡯎凉，冬殺也。《註》師古曰：凉，薄也。

凊：《唐韻》《集韻》《正韻》𠀤七正切，淸去聲。《說文》寒也。《玉篇》冷也。《禮·曲禮》凡爲人子之禮，冬溫而夏凊。《註》溫以禦其寒，凊以致其凉。

𠗚：《集韻》祖對切，音晬。《博雅》寒也。又《集韻》《韻會》𠀤取內切，音萃。義同。

凋：《唐韻》都聊切《集韻》《韻會》《正韻》丁聊切，𠀤音貂。《說文》半傷也。《木華·海賦》爲凋爲瘵。又《韻會》通作彫。《論語》歲寒，然後知松柏之後彫。又《正韻》通作雕。《晉書·李重傳》雕弊之迹。又《玉篇》力盡貌。

凌：《唐韻》力膺切《集韻》《韻會》《正韻》離呈切，𠀤音陵。《廣韻》冰凌。《風俗通》積冰曰凌。《詩·豳風》三之日納于凌隂。《周禮·天官·凌人註》凌，冰室也。《前漢·高帝紀》未央宮凌室。《註》師古曰：凌室，藏冰之室。又《史記·秦始皇本紀》陵水經地。《註》陵作凌，猶歷也。又《前漢·揚雄傳》虎豹之凌遽。《註》師古曰：凌，戰慄也。又《集韻》《韻會》𠀤里孕切，陵去聲。冰也。

凍：《唐韻》《集韻》《韻會》《正韻》𠀤多貢切，東去聲。《說文》冰也。《禮·月令》孟冬，地始凍。孟春，東風解凍。《風俗通》冰壯曰凍。又《唐韻》德紅切《集韻》《韻會》都籠切，𠀤音東。義同。

𠗛：《字彙補》定聶切，音牒。冷也。

𠗜：《字彙補》古文淸字。註見水部八畫。

𠗝：《字彙補》孔丙切，音頃。寒貌。

减：《玉篇》古斬切，音減。俗減字。

𠗥：《玉篇》匹孕切，音聘。飛聲。

𠗦：《韻會》凴通作𠗦。引《詩》：有𠗦有翼。

凐：《集韻》伊眞切，音因。寒貌。或作𠗃。

𠗧：《玉篇》古文凘字。註見十二畫。

㓓：《玉篇》奴含切，音男。《字彙》冰也。

𠗨：《唐韻》徒協切《集韻》達協切，𠀤音牒。《玉篇》𠗉𠗨也。《廣韻》𠗉𠗨，凍相著。

𠗩：《字彙補》力獲切，音硦。出吳志。

凒：《集韻》《韻會》𠀤魚衣切，音沂。《博雅》凗凒，霜雪也。《楚辭·九思》霜雪兮凗凒。又《韻會》或作皚溰。又《集韻》吾回切，音敳。義同。

𠗱：《篇海》俗臧字。

㓔：《集韻》祠夜切，音謝。凋也。

凓：《唐韻》《集韻》《韻會》《正韻》𠀤力質切，音栗。《說文》寒也。从仌，栗聲。《玉篇》凓冽，寒貌。《廣韻》寒風。《韻會》通作栗。詩二之日栗烈。

凔：〔古文〕𠖸《唐韻》初亮切《集韻》《韻會》楚亮切《正韻》楚浪切，𠀤音創。《說文》寒也。从仌，倉聲。《逸周書》天地之閒有凔熱，用其道者終無竭。《前漢·枚乗傳》欲湯之凔，一人吹之，百人揚之，無益也。《列子·湯問篇》日初出則凔凔凉凉。又《唐韻》《集韻》𠀤千剛切，音蒼。義同。一曰水名。亦州名。又《集韻》楚耕切，音琤。冷貌。

𠗲：《集韻》閭承切，音陵。與凌同。《說文》冰出也。从仌朕聲。《韻會》今文作凌。《說文》𠗲，仌出也。

𠗳：《集韻》廬沗切，音稴。簿冰也。

𠗴：《篇海》胡南切，音含。寒也。

凕：《字彙補》每粉切，名上聲。寒貌。

𠗵：《字彙補》品雙切，音滂。凍相著也。

𠗶：《字彙補》定郞切，音滂。凍相著也。

𠗺：《唐韻》弋支切《集韻》《韻會》余支切《正韻》延知切，𠀤音移。《埤倉》冰室門名。

𠗻：《篇海》胡涓切，音元。冷也。

𠗼：《集韻》率摑切，音𢷾。寒貌。

凗：《集韻》昨回切，罪平聲。凗凒，霜雪積聚貌。《韻會》漼或作凗。

𠗽：《集韻》力求切，音留。𠗽𠗈，手足凍貌。

𠗾：《集韻》楚兩切，音愴。冷貌。

㓖：《唐韻》𤰞吉切《集韻》《韻會》《正韻》壁吉切，𠀤音必。《說文》風寒也。互詳五畫冹字註。

𠗿：《集韻》所禁切，森去聲。寒貌。又《正字通》七感切，音慘。義同。

𠘀：《集韻》冬古作𠘀。註見三畫。

凘：〔古文〕𠗧《唐韻》息移切《集韻》山宜切《韻會》相支切《正韻》相咨切，𠀤音斯。《說文》流冰也。从仌，斯聲。《徐曰》冰解而流也。《風俗通》冰流曰凘，冰解曰冸。又《集韻》《韻會》《正韻》𠀤先齊切，音嘶。義同。又《正韻》息漬切，斯去聲。義同。

㓗：《玉篇》公節切，音潔。俗潔字。

𠘄：《字彙補》古文印字。註見卩部四畫。

𠘅：《字彙補》其吟切，音禽。寒狀。

𠘆：《字彙補》詩品切，森上聲。寒貌。

𠘇：《字彙補》與𠘢同。

𠘊：《集韻》奴凍切，癑去聲。凍𠘊，寒貌。

𠘋：《玉篇》他領切，音挺。《字彙》冰貌。

𠘌：《集韻》居良切，音彊。凍凝也。

凙：《唐韻》徒洛切《集韻》《韻會》《正韻》達各切，𠀤音鐸。冰結。又《正韻》直格切，音宅。義同。

凚：《唐韻》《集韻》《韻會》《正韻》𠀤渠飮切，音噤。寒貌。《玉篇》寒極。《韓愈·𨷖雞聯句》磔毛各凚㾕。又《集韻》羲錦切，歆上聲。義同。

凛：《唐韻》力稔切《集韻》《韻會》《正韻》力錦切，𠀤音廩。《說文》寒也。《玉篇》凛凛，寒也。《韻會》凄淸也。《集韻》或作𤺡。

𠘍：《正字通》溧本字。

凝：《唐韻》《集韻》《正韻》魚陵切《韻會》疑陵切，𠀤觺平聲。《說文》水堅也。本作冰。从水从仌。《徐曰》俗作凝。今文从俗。《易·坤卦》履霜堅冰，隂始凝也。又《增韻》成也，定也。《書·臯陶謨》庶績其凝。《易·鼎卦》君子以正位凝命。《註》嚴整貌。又《謝玄暉鼓吹曲》凝笳翼高蓋。《李註》徐聲引調謂之凝。又《唐韻》牛𩜁切《集韻》《韻會》牛孕切，𠀤觺去聲。止水也。又叶鄂力切。觺入聲。《楚辭·大招》天白顥顥，寒凝凝只。䰟乎無往，盈北極只。《註》凝凝，冰凍貌。又《韻會》或作疑。《詩·大雅》靡所止疑。《註》音屹。疑，讀如儀禮疑立之疑，定也。

凞：《字彙補》曉伊切，音煕。和也。

𠘖：《集韻》職日切，音質。身寒貌。《玉篇》寒身動貌。

𠘗：《字彙補》古冬字。註詳三畫。

𠘘：《字彙補》以剪切，音掩。藏匿也。

𠘝：《集韻》落蓋切，音賴。《說文》寒也。

𠘞：《玉篇》盧帝切，音利。《字彙》冰也。

𠘟：《集韻》狼狄切，音歷。冽寒也。

𠘢：《篇海》下各切，音鶴。煎鹽也。

𠘣：《集韻》子肖切，音醮。冰裂。

𠘤：《字彙補》同冷。

𠘥：《集韻》魚杴切，音嚴。𠘥凝，寒也。又魚窆切，音驗。義同。

