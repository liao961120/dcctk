齊：〔古文〕亝《唐韻》徂兮切《集韻》《韻會》《正韻》前西切，𠀤音臍。《說文》禾麥吐穗上平也。《註》徐鍇曰：生而齊者，莫如禾麥。又《玉篇》整也。《正韻》無偏頗也。《荀子·富國篇》必將修禮以齊朝，正法以齊官，平政以齊民。《註》齊，整也。又等也。《前漢·食貨志》世家子弟富人，或鬭雞走狗馬，弋獵博戲，亂齊民。《註》如淳曰：齊，等也。無有貴賤，謂之齊民。又《正韻》莊也，肅也。《左傳·文二年》子雖齊聖，不先父食。《註》齊，肅也。又正也。《詩·小雅》人之齊聖。《註》中正通知之人也。《朱傳》齊，肅也。又《爾雅·釋言》殷齊，中也。《註》釋地曰：岠齊州以南。《疏》齊，中也。中州爲齊州。中州猶言中國也。《列子·黃帝篇》華胥氏之國，不知斯齊國幾千萬里。《註》斯，離也。齊，中也。又《廣韻》好也。又辨也。《易·繫辭》小大者存乎卦。《註》齊，猶言辨也。又速也。《爾雅·釋言》疾齊，壯也。《註》謂速也。《史記·五帝紀》幼而徇齊。《註》徇疾，齊速，言聖人幼而疾速。又國名。武王封太公之地，今山東靑州濟南濰縣安樂等處是也。又乾齊，縣名。屬酒泉郡。見《後漢·郡國志》。又姓。《風俗通·氏姓篇序》四氏，於國齊魯宋衞，是也。又放齊，堯臣名。又《諡法》執心克莊曰齊。資輔就共曰齊。又與臍通。《左傳·莊六年》後君噬齊。又《集韻》《韻會》《正韻》𠀤在禮切，音薺。《集韻》齊齊，恭慤貌。《禮·玉藻》廟中齊齊。又《廣韻》在詣切《集韻》《正韻》才詣切，𠀤音劑。《禮·內則》凡食齊，視春時。《周禮·天官·醬人註》食有和齊，藥之類也。又酒以度量節作者謂之齊。《周禮·天官·酒正》五齊三酒，亦作齌。又火齊，珠名。一曰似雲母。重疊而開，色黃赤如金。又《集韻》子計切，音霽。和也。《周禮·天官·食醫》八珍之齊。又《正韻》津私切，音貲。《論語》攝齊升堂。孔安國曰：衣下曰齊。《禮曲禮》兩手摳衣去齊尺。《註》齊，謂裳下緝也。又莊皆切。與齋同。《禮·祭統》齊之爲言齊也，齊不齊以致齊者也。又牋西切，音齏。與齏同。《周禮·天官·醢人五齊註》齊，當爲齏。五齊，昌本𦜉析蜃豚拍深蒲也。《疏》齏葅菜肉之通稱。又與躋同。《禮·樂記》地氣上齊。又《廣韻》疾私切，與薺通。《禮·玉藻》趨中采齊。《鄭註》齊，當爲楚薺之薺。《釋文》齊，依註作薺，疾私反。又《正韻》才資切，音疵。引玉藻采齊當讀疵音。又《正韻》齋字，古單作齊。詳齋字註。又《集韻》子淺切，音翦。同剪。《說文》斷也。剪取其齊，故謂齊爲剪。《儀禮·旣夕》馬下齊髦。《註》齊，剪也。考證：〔《易·繫辭》齊大小者存乎卦。〕謹照原文齊大小者改齊小大者。〔《爾雅·釋言》疾齊，壯也。《註》猶速也。〕謹照原註猶速也改謂速也。〔《禮·祭統》齊之爲言齊也，齊不齊以致其齊也。〕謹照原文以致其齊也改以致齊者也。

𪗅：《玉篇》前西切，音齊。病也。

𪗆：《玉篇》在奚切，音齊。𪗆，美貌。又《正字通》俗以𪗆爲𢋿舍字。互見後𢋿字註。

䶓：《廣韻》《集韻》𠀤子計切，音霽。《廣韻》緝麻紵也。出異字苑。或作縩。

齋：《廣韻》側皆切《集韻》《韻會》《正韻》莊皆切，𠀤債平聲。《正韻》潔也，莊也，恭也。《廣雅》齋，敬也。《禮·祭統》齋之爲言齊也。《易·繫辭》聖人以此齋戒。《註》洗心曰齋。又《後漢·輿服志》有齋冠曰長冠。又燕居之室曰齋。又《集韻》《正韻》𠀤津私切，音貲。《孟子》齋疏之服。《趙岐註》卽齋縗也。音資。又《易·履卦》得其資斧。《子夏傳》作齊斧。虞喜志林云：當作齋。齋戒入廟而受斧也。又叶眞而切，音支。《後漢·周澤傳》生世不諧，作太常妻，一年三百六十日，三百五十九日齋。○按《說文》示齊爲齋。示，明也，祗也。齊者，萬物之潔齊也。洪武《正韻》云：古單作齊，後人于其下加立心，以別之耳。

䶒：《唐韻》祖雞切《集韻》牋西切，𠀤音齎。《說文》材也。又《廣韻》祖奚切《集韻》前西切，𠀤音齊。《廣雅》好也。又《廣韻》側皆切《集韻》莊皆切，𠀤音齋。《玉篇》有䶒季女。○按《詩·召南》今作齊。

齌：《唐韻》在詣切《集韻》《韻會》《正韻》才詣切，𠀤音嚌。《說文》炊餔疾也。《玉篇》炊釜也。《屈原·離騷》反信讒而齌怒。《王逸註》齌，炊餔疾也。又《廣韻》七稽切《集韻》千西切，𠀤音妻。又《廣韻》祖稽切《集韻》牋西切，𠀤音齎。又《集韻》《類篇》𠀤前西切，音齊。義𠀤同。

𪗇：《集韻》《類篇》𠀤前西切，音齊。臍本字。《說文》肶齌也。本作齊。《左傳·莊六年》若不早圖，後君噬齊。《杜註》若齧腹齊，喩不可及。《六書正譌》从肉，齊聲。俗作臍，非。

齍：《唐韻》卽夷切《集韻》《韻會》《正韻》津私切，𠀤音咨。《說文》黍稷器，所以祀者。《周禮·春官·大宗伯》奉玉齍。又與粢同。《周禮·春官·世婦》共齍盛。又《集韻》牋西切，音齎。又才詣切，音嚌。義𠀤同。

𪗉：《廣韻》卽移切，音咨。《玉篇》黍稷在器曰𪗉。又作秶。《廣韻》祭飯。詳米部粢字註。

𪗋：《唐韻》卽夷切《集韻》津私切，𠀤音咨。《說文》緶也。《類篇》謂裳下緝。或作𧞓。《廣韻》經典通用齊。《唐韻》卽夷切《集韻》《韻會》《正韻》津私切，𠀤音咨。《說文》緶也。《玉篇》裳下緝也。《前漢·朱雲傳》有薦雲者，召入攝𪗋升堂。《師古註》𪗋，衣下之裳。又本作齊。《禮·曲禮》兩手摳衣去齊尺。亦作齋𧞓。

齎：《廣韻》祖稽切《集韻》《韻會》《正韻》牋西切，𠀤音䪠。持也，付也，裝也，遺也，送也，持遺人也，行道所用也。《儀禮·聘禮》又齎皮馬。《註》齎，猶付也。《莊子·列禦𡨥》吾以萬物爲齎送。俗作齎，非。又歎聲。《易·萃卦》齎咨涕洟。《釋文》王肅云：將啼反。徐讀將池反。又《廣韻》卽夷切《集韻》《韻會》《正韻》津私切，𠀤音咨。義同。又與資同。《周禮·天官·外府》共其財用之幣齎。又《掌皮》歲終，則會其財齎。《註》予人以物曰齎。今時詔書，或曰齎計吏。《疏》漢時考使謂之計吏，有詔賜與之則曰齎。考證：〔《周禮·天官·外府》齎賜與之財用。〕謹照原文共其財用之幣齎爲句，齎字不屬下讀。謹改爲共其財用之幣齎

𪗍：《唐韻》徂兮切《集韻》前西切，𠀤音齊。《說文》等也。又《集韻》《正韻》𠀤千西切，音妻。義同。

齏：《唐韻》祖雞切《集韻》《韻會》《正韻》牋西切，𠀤音齎。《說文》𩐌也。又膾酢也。《周禮·天官·醢人註》凡醯醬所和細切爲齏。一曰擣辛物爲之。辛物，薑蒜之類。又碎也，和也，亂也，制也。亦作䪠。

𪗏：《集韻》前西切。魚名。出漢水。似鯉而小。

𪗐：《字彙補》卽移切，音咨。黍稷器也。

𪗒：《說文長箋》與齊同。卽籀文齋字也。又《古音叢目》作𪗑，與資斧之資同。

