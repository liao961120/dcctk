髟：《唐韻》甫遙切《集韻》《韻會》𤰞遙切，𠀤音猋。《說文》長髮猋猋也。《潘岳·秋興賦》斑鬢髟以承弁兮。《李善註》白黑髮雜而髟。又《後漢·馬融傳》羽毛紛其髟鼬。《註》髟鼬，羽旄飛揚貌。又《廣韻》甫烋切《集韻》《韻會》必幽切《正韻》補尤切，𠀤音彪。又《集韻》匹妙切，音剽。義𠀤同。又《唐韻》所銜切《集韻》師銜切，𠀤音杉。屋翼也。

䯭：《篇海》息廉切，音銛。好髮貌。

䯮：《集韻》囊來切，乃平聲。𩯇䯮，髮亂。又奴登切，音能。義同。

𩫴：《集韻》居六切，音掬。與𩬜同。《玉篇》亂髮也。

髠：《韻會》俗髡字。本从兀，不从几。

髡：《唐韻》苦昆切《集韻》《韻會》《正韻》枯昆切，𠀤音坤。《說文》𩮜髮也。从髟，兀聲。或从元。《周禮·秋官·掌戮》髡者使守積。《註》王之同族不宮之者，髡頭而已。《前漢·𠛬法志》當黥者，髡鉗爲城旦舂。又人名。《孟子註》淳于髡，齊之辨士。又樹禿曰髡。《齊民要術》種柳千樹足柴，歲可髡二百樹。又《集韻》去骨切，音窟。又五忽切，音兀。義𠀤同。

𩫹：《篇海》同𩫿。○按卽𩫿字之譌。

髢：《唐韻》《集韻》𠀤他計切，音替。《說文》與鬄同。髲也。《詩·鄘風》不屑髢也。《疏》髢，一名髲。髲，益髮也。言人髮少，聚他人髮益之也。《禮·曲禮》斂髮毋髢。《註》毋垂餘如髲也。《左傳·哀十七年》初，公自城上見已氏之妻髮美，使髡之，以爲呂姜髢。《類篇》或作𩬲髰。又《廣韻》特計切《集韻》大計切，𠀤音弟。又《集韻》思積切，音惜。義𠀤同。考證：〔《禮·曲禮》斂髮毋髢。《註》無垂餘如髲也。〕謹照原文無改毋。

𩫺：《篇海》音惱。髮軟也。○按卽𩬷字之譌。

䯯：《篇海》同髿。

䯰：《唐韻》古拜切《集韻》《韻會》《正韻》居拜切，𠀤音戒。《說文》簪結也。《玉篇》同髻。《類篇》一曰覆髻巾。《篇海》一曰假髻。

𩫿：《五音集韻》助庚切，音傖。與鬇同。𩫿鬡，亂髮貌。

𩬀：《集韻》奴對切，音內。《類篇》䯿𩬀，髮亂。

髣：《廣韻》《正韻》𡚱兩切《集韻》撫兩切，𠀤音紡。與仿同。髣髴也。詳後髴字註。

髤：《廣韻》許尤切《集韻》虛尤切，𠀤音休。《周禮·春官·巾車》髤飾。《註》髤，赤多黑少之色。又《史記·貨殖傳》木器髤者千枚。《註》徐廣曰：髤，漆也。《前漢·趙皇后傳》殿上髤漆。《註》師古曰：以漆漆物謂之髤。今關東俗，器物一再著漆者，謂之捎漆。捎卽髤聲之轉耳。《玉篇》同髹。《廣韻》同䰍。又《集韻》七四切，音次。義同。

䯱：《集韻》貧悲切，音邳。被髮走也。或作髬。又《集韻》鋪杯切，音胚。義同。又《增韻》䯱䰄，多鬚也。又《集韻》奉甫切，音父。《類篇》髮謂之䯱。

𩬁：《正字通》䯺字之譌。

髥：《廣韻》汝鹽切《集韻》《韻會》如占切《正韻》而占切，𠀤冉平聲。《前漢·高帝紀》美須髥。《註》師古曰：在頤曰須，在頰曰髥。《釋名》隨口動搖髥髥然也。又《廣韻》《集韻》𠀤而豔切，音染。頷毛。《說文》髥，頰須也。《註》今俗別作髯，非是。

𩬂：《集韻》子列切，音節。與𩯰同。束髮少也。

髦：《唐韻》莫袍切《集韻》《韻會》謨袍切，𠀤音毛。《說文》髮也。《釋名》髦，冒也。覆冒頭頸也。《詩·鄘風》髧彼兩髦。《傳》髦者，髮至眉，子事父母之飾。《儀禮·旣夕》主人說髦。《註》兒生三月，翦髮爲鬌，男角女羈，否則男左女右，長大猶爲飾存之，謂之髦。所以順父母幼小之心。《左傳·昭九年》豈如弁髦，而因以敝之。《小爾雅》弁髦，太古冠冠而敝者也。又《詩·小雅》烝我髦士。《傳》髦，俊也。《爾雅·釋言》髦，選也。《疏》毛中之長毫曰髦，士之俊選者也。又馬鬣。《儀禮·旣夕》馬不齊髦。《註》齊翦也。《禮·曲禮》乗髦馬。《疏》不鬄落鬃鬣。又《正字通》牛長髦者爲髦牛。《史記·西南夷傳》取其筰馬，𤏡僮，髦牛。又丘名。《釋名》前高曰髦丘，如馬舉頭垂髦也。又《揚子·方言》螳蜋謂之髦。又《集韻》迷浮切，音謀。《詩·小雅》如蠻如髦。《箋》髦，西夷別名。武王伐紂，八國從焉。《疏》牧誓曰：及庸蜀羌髳微盧彭濮。彼髳此髦，音義同也。《釋文》髦，舊音毛。尋毛鄭之意，當與尚書同，音莫侯反。《集韻》本作𩭾。或作髳。

髧：《廣韻》《集韻》《韻會》《正韻》𠀤徒感切，音蓞。髮垂也。《詩·鄘風》髧彼兩髦。《傳》髧，兩髦之貌。《釋文》髧，本作𠆶。

䯲：《集韻》披巴切，音葩。《類篇》髻貌。又《集韻》步化切，音杷。䯲𩮅，髮亂貌。

䯳：《廣韻》與鬆同。

𩬃：《篇海》與髮同。

髨：《說文》與髡同。

䯴：《字彙補》直良切，音長。髻也。

𩬑：《廣韻》《集韻》𠀤丁兼切，玷平聲。《博雅》髻也。《玉篇》𩬑鬑，鬢髮疎薄貌。又《集韻》癡廉切，音覘。義同。

𩬒：《篇海》同鬇。○按卽𩫿字之譌。

𩬓：《篇海》同鬇。◎按卽𩫿字之譌。

𩬔：《集韻》郞丁切，音零。與𩰂同。髮疎也。

髫：《唐韻》徒聊切《集韻》《韻會》《正韻》田聊切，𠀤音迢。《說文》小兒垂結也。《玉篇》小兒髮。《後漢·伏湛傳》髫髮厲志。《註》𡌨蒼曰：髫，髦也。髫髮謂童子垂髮也。《干祿字書》俗作齠。

𩬕：《正字通》髮字之譌。

𩬖：《篇海》止忍切，音軫。白髮長也。

𩬗：《篇海》伊鳥切，音夭。𩬗𩭑，長而不勁。○按《廣韻》作𨱧𨲂。

𩬘：《玉篇》同𩯨。

髬：《廣韻》敷悲切《集韻》攀悲切，𠀤音丕。髬髵，猛獸奮鬣貌。《張衡·西京賦》及其猛毅髬髵。

䯵：《集韻》牙割切，音蘖。鬄餘髮。《玉篇》小兒貌。

髭：《唐韻》卽移切《集韻》《韻會》將支切，𠀤音貲。《說文》本作頿。口上須也。《註》今俗別作髭，非是。《釋名》髭，姿也。爲姿容之美也。

髮：〔古文〕𩠖𩑛𩑱𤕥《唐韻》《集韻》《韻會》《正韻》𠀤方伐切，音發。《說文》根也。《玉篇》首上毛也。《釋名》髮，拔也。拔擢而出也。《黃帝素問》腎之華在髮。《草木子》血之榮以髮。又《莊子·逍遙遊》窮髮之北。《音義》髮，猶毛也。北極之下，無毛之地也。毛，草也。地理書云：山以草木爲髮。又姓。《前漢·儒林傳》東海髮福。又禿髮，複姓。又叶方味切，音沸。《潘岳·藉田賦》被褐振裾，垂髫總髮。躡踵側肩，掎裳連襼。

𩬙：《唐韻》甫無切《集韻》風無切，𠀤音膚。《說文》結也。《博雅》髻也。《廣韻》露髻也。

𩬚：《集韻》其淹切，音箝。《釋名》𩬚，剔也。剔𠛬人之髮爲之也。又《集韻》古暗切，音紺。《類篇》髮靑紺色。

𩬛：《玉篇》渠匈切，音蛩。髮亂。

髯：《正字通》俗髥字。

𩬜：《廣韻》《集韻》𠀤居六切，音掬。亂髮也。或作𩫴。

𩬝：《集韻》撫兩切，音紡。與仿同。或作髣。又《篇海》陂病切，音柄。毛粗也。

𩬞：《篇海》同鬘。又《北齊書·禮服志》女官偏𩬞髻。《註》少女之飾，四垂短髮，僅覆眉目，頂心長髮繞爲臥髻○按《正字通》莫毫切，音毛。無據。

𩬟：《集韻》側駕切，音詐。《玉篇》多毛。

髰：《集韻》同鬄。又《字彙補》古文剃字。註詳刀部七畫。

髱：《集韻》皮敎切，音骲。《類篇》多須貌。

髲：《唐韻》《集韻》《韻會》𠀤平義切，音被。《說文》鬄也。《博雅》髮謂之髲。《儀禮·少牢饋食禮》主婦被裼。《註》被裼，讀爲髲鬄。古者或剔賤者𠛬者之髮，以被婦人之紒爲飾，因名髲鬄焉。

髳：《廣韻》莫浮切《集韻》《韻會》迷浮切，𠀤音謀。《說文》與𩭾同。《書·牧誓》及庸蜀羌髳微盧彭濮人。《傳》八國皆屬文王者，髳微在巴蜀。《詩·小雅·角弓疏》髳，髦音義同。詳髦字註。又《集韻》謨袍切，音毛。義同。又《廣韻》《正韻》莫紅切《集韻》《韻會》謨蓬切，𠀤音蒙。《爾雅·釋詁》覭髳，茀離也。《註》謂草木叢茸翳薈。又叶蒙晡切，音模。《柳宗元·劒門銘》界山爲門，環于蜀都，叢險積貨，混幷羌髳。

𩬠：《廣韻》土來切《集韻》湯來切，𠀤音胎。𩬠𩬳，婦人僞髻。

髴：《唐韻》《集韻》《韻會》《正韻》𠀤敷勿切，音拂。《說文》若似也。《後漢·馮衍傳》以至人之髣髴。《註》言髣髴似之。《集韻》或作彿。又《廣韻》《集韻》𠀤分物切，音弗。婦人首飾。又《廣韻》《集韻》𠀤芳味切，音費。《類篇》髮亂貌。

𩬡：《江暉亶爰集》纈甘華于𩬡丘。《字彙補》按字書無𩬡字。山海經，𨲠丘有甘華甘抯，當是𨲠字之譌。

𩬢：《字彙補》𩬷字之譌。

髵：《廣韻》如之切《集韻》《韻會》人之切《正韻》如支切，𠀤音而。《說文》本作而。頰毛也。《註》今俗別作髵。《玉篇》多毛貌。亦作耏。又《廣韻》髬髵，獸奮鬣貌。詳髬字註。

髶：《廣韻》如容切《集韻》而容切，𠀤音茸。《說文》亂髮也。《張衡·東京賦》髶髦被繡。《註》髶髦，髦頭茸騎也。《類篇》或作𩮙。又《廣韻》而至切《集韻》《韻會》仍吏切，𠀤音二。去髮飾。

𩬰：《廣韻》《集韻》𠀤渠容切，音蛩。𩬰鬆，髮亂也。

䯷：《廣韻》息躬切《集韻》思融切，𠀤音嵩。《玉篇》細髮。又《類篇》䯷氀毳布。

𩬱：《集韻》杜皓切，音道。髮長。又大到切，音導。長也。

髷：《集韻》區玉切，音曲。髷𩭊，鬈髮貌。○按《詩·小雅》予髮曲局。後人加髟，作髷𩭊。

𩬲：《集韻》同鬄。

𩬳：《廣韻》《集韻》𠀤陟賄切，音𦞙。假髮髻也。

髸：《廣韻》九容切《集韻》居容切，𠀤音恭。髸鬆，髮亂。

髹：《廣韻》許尤切《集韻》《正韻》虛尤切，𠀤音休。與髤同。詳髤字註。

𩬴：《集韻》同䯱。

𩬵：《篇海》音印。髮亂。

𩬶：《玉篇》與肆同。○按《說文》作𩭞。詳𩭞字註。又《篇海》毫毛也。又獸名。

䯸：《唐韻》《集韻》《韻會》𠀤七四切，音次。《說文》用梳比也。《玉篇》首飾爲髮。《篇海》通作次，謂編次髮長短爲之。

𩬷：《集韻》乃老切，音惱。髮貌。

𩬸：《篇海》北末切，音剝。女大髻。

𩬹：《廣韻》去王切《集韻》曲王切，𠀤音匡。𩬹鬤，亂髮。

𩬺：《玉篇》都爾切，音𧩼。《五音集韻》鬣也。又《篇海》美髮也。又《篇海》巨支切，音岐。馬項上𩬺。○接卽鬐字之譌。

髺：《唐韻》《集韻》《韻會》𠀤古活切，音括。《說文》本作䯺，潔髮也。《儀禮·士喪禮》主人髺髮，袒。《疏》髺髮者，去筓纚而紒。《韻會》或作鬠。通作括。又《集韻》戸括切，音活。義同。又《周禮·冬官考工記·旊人》凡陶旊之事，髺墾薜暴不入市。《註》鄭司農云：髺讀爲刮。康成謂：髺讀爲跀。《疏》跀謂器不正𢽽邪者也。

𩬻：《集韻》都果切，音朶。與鬌同。《玉篇》髮垂也。《類篇》剃餘髮。𩬻字原刻从髟从朶。

𩬼：《篇海》此琮切，音聰。髮也。○按卽𩮰字之譌。

髻：《唐韻》古詣切《集韻》《韻會》《正韻》吉詣切，𠀤音計。《說文》總髮也。从髟，吉聲。古通用結，此字後人所加。《史記·陸賈傳》尉佗魋結箕踞。《漢書註》結讀曰髻。《玉篇》同䯰。《集韻》亦作紒。又《集韻》喫吉切，音詰。《莊子·達生篇》竈有髻。《註》髻竈神，著赤衣，狀如美女。又《集韻》激質切，音吉。義同。

𩬽：《集韻》補抱切，音寶。髻也。一曰髮未長。或作䯽。《字彙》譌作𩭼。

𩭇：《廣韻》里之切《集韻》《韻會》陵之切，𠀤音釐。髬𩭇，髮起也。又《玉篇》髮卷。

髼：《廣韻》薄紅切《集韻》《韻會》蒲蒙切《正韻》蒲紅切，𠀤音蓬。髼䯳，髮亂貌。或作鬔。

𩭈：《篇海》同鬘。

𩭉：《正字通》髼字之譌。

𩭊：《五音集韻》渠玉切，音局。《類篇》髷𩭊，髮鬈之貌。本作局。

𩭋：《集韻》吾昆切，音㑮。翦髮也。

𩭌：《集韻》力協切，音㼲。髮疎貌。

𩭍：《玉篇》同䯽。

𩭎：《篇海》子紅切，音棕。毛亂。

䯹：《廣韻》息廉切《集韻》思廉切，𠀤音銛。《玉篇》髮也。又《集韻》斯兼切，音縿。垂貌。

髽：《唐韻》《集韻》《韻會》𠀤莊華切，音撾。《說文》喪結。《儀禮·士喪禮》婦人髽于室。《註》去筓纚而紒也。又《喪服註》露紒也。猶男子之括髮。《禮·檀弓》魯婦人之髽而弔也。自敗于臺鮐始也。

𩭏：《篇海》烏果切，窩上聲。好髮髻也。

𩭐：《篇海》詩止切，音豕。髻髮。

𩭑：《篇海》奴了切，音裊。𩬗𩭑，長也。《廣韻》作𨲂。

𩭒：《集韻》莫江切，音尨。《類篇》毛蒼也。一曰髮亂也。

髾：《廣韻》《正韻》所交切《集韻》《韻會》師交切，𠀤音梢。髮尾。《史記·司馬相如傳》蜚纖垂髾。《又》曳彗星以爲髾。《註》髾，燕尾也。《後漢·馬融傳》曳長庚之飛髾。《註》卽旌旗所垂之羽毛也。又《集韻》所敎切，音稍。義同。又《集韻》山巧切，音稍。毛髮長。

髿：《廣韻》所加切《集韻》《韻會》師加切，𠀤音沙。鬖髿，髮美也。《玉篇》髮垂貌。《郭璞·江賦》綠苔鬖髿乎硏上。《註》通俗文：髮亂曰鬖髿。又《廣韻》《集韻》𠀤蘇禾切，音蓑。又《集韻》《韻會》《正韻》𠀤桑何切，音娑。義𠀤同。《篇海》亦作䯯。

鬀：《唐韻》《集韻》《韻會》《正韻》𠀤他計切，音替。《說文》𩮜髮也。大人曰髡，小兒曰鬀，盡及身毛曰𩮜。《註》今俗別作剃，非是。

𩭓：《玉篇》字由切，音囚。接髮也。○按卽𩮈字之譌。

䯺：《說文》髺本字。

鬃：《唐韻》藏宗切《集韻》徂宗切，𠀤音悰。《玉篇》高髻也。又《韻會》馬鬃也。或作騣。又《廣韻》士江切《集韻》鉏江切，𠀤音淙。義同。

鬄：《唐韻》《集韻》《韻會》《正韻》𠀤他計切，音替。《說文》髲也。《玉篇》髢本字。詳髢字註。又《類篇》剃也。《前漢·司馬遷傳》其次鬄毛髮嬰金鐵受辱。又與剔同。《詩·魯頌·狄彼東南箋》狄當作剔。剔，治也。《釋文》韓詩作鬄，除也。又《周禮·夏官》小子掌祭祀羞羊肆。《註》肆，讀爲鬄。羊鬄者，所謂豚解也。《儀禮·士喪禮》其實特豚四鬄去蹄。《註》鬄，解也。四解之殊肩𩩙而已。又《廣韻》《集韻》𠀤思積切，音惜。又《集韻》《韻會》𠀤大計切，音弟。又《集韻》他歷切，音逖。義𠀤同。

𩭞：《廣韻》《集韻》𠀤息利切，音四。與肆同。極𨻰也。

䯽：《廣韻》薄侯切《集韻》蒲侯切，𠀤音裒。《說文》髮貌。《玉篇》髮好也。或作𩭍。又《集韻》芳無切，音敷。又風無切，音膚。又斐父切，音撫。義𠀤同。又《廣韻》《集韻》𠀤普后切，音剖。髮短貌。又《集韻》補抱切，音寶。與𩬽同。詳𩬽字註。

鬅：《廣韻》步崩切《集韻》蒲登切，𠀤音朋。鬅鬙，被髮。

䯾：《唐韻》徒聊切《集韻》田聊切，𠀤音迢。《說文》髮多也。又《廣韻》《集韻》𠀤職救切，音呪。又《集韻》𨻰留切，音儔。義𠀤同。又《廣韻》都聊切《集韻》丁聊切，𠀤音雕。小兒留髮。

䯿：《集韻》昨沒切，音捽。《玉篇》髻䯿也。又《集韻》摧內切，音啐。《類篇》䯿𩬀，髮亂。又《集韻》蘇對切，音碎。義同。

䰀：《集韻》鄔果切，音婐。《類篇》䰀鬌，髮貌。

𩭟：《篇海》音卓。長也。

䰁：《唐韻》《集韻》𠀤芳未切，音費。《說文》𩮗也。忽見也。又《集韻》博木切，音卜。義同。

𩭠：《集韻》丘顏切，音慳。寡髮也。

䰂：《廣韻》倉宰切《集韻》《韻會》《正韻》此宰切，𠀤音采。髮䰂。又《廣韻》《集韻》𠀤倉代切，音菜。《揚子·方言》絡頭，或謂之䰂帶。《註》䰂亦髻也。《玉篇》䰂帶，幓頭。《類篇》一曰覆巾。

𩭡：《篇海》音昔。髮也。

𩭢：《篇海》魚幹切，音岸。長也。

鬆：《廣韻》私崇切《集韻》《韻會》蘇叢切，𠀤音葱。髼鬆，髮亂。或作䯳。又《廣韻》昔恭切《集韻》思恭切，𠀤音蚣。𩬰鬆，髮亂。又《廣韻》《集韻》《韻會》《正韻》𠀤蘇弄切，音送。𩭩鬆，髮貌。又《集韻》七恭切，音縱。與䰌同。又《集韻》蘇宗切，亦與䯳同。髮亂貌。

𩭣：《集韻》達合切，音杳。《玉篇》髮也。

𩭤：《字彙》同𩮰。

𩭥：《集韻》戸感切，音頷。髮短貌。

𩭦：《集韻》傳追切，音椎。與鬌同。髮隋也。《玉篇》垂髻也。

鬇：《集韻》鋤庚切，音傖。《玉篇》鬇鬡，毛髮亂貌。亦作𩰅。《廣韻》同𩫿。《類篇》或作𩯎。又《廣韻》士耕切《集韻》鋤耕切，𠀤音崢。又《集韻》中莖切，音玎。義𠀤同。

鬈：《廣韻》巨員切《集韻》《韻會》《正韻》逵員切，𠀤音權。《說文》髮好也。《詩·齊風》其人美且鬈。《禮·雜記》燕則鬈首。《疏》謂分髮爲鬌紒也。又《類篇》一曰髮曲也。又《廣韻》丘圓切《集韻》驅圓切，𠀤音棬。義同。

𩭧：《篇海》邊迷切，音篦。冠飾也。亦作𨲋。

𩭨：《篇海》巨員切，音權。髮好也。

𩭩：《廣韻》《集韻》𠀤多貢切，音凍。𩭩鬆，髮貌。

𩭪：《正字通》與镼同。《後漢·五行志》更始諸將軍皆幘而衣婦人衣，繡擁𩭪。《酉陽雜俎》繡𩭪，半臂羽衣也。

𩭫：《篇韻》音兩。髮也。

鬉：《廣韻》子紅切《集韻》《韻會》祖叢切，𠀤音㚇。《類篇》髮亂。

𩭺：《廣韻》《集韻》𠀤敷救切，音副。《博雅》假髻謂之𩭺。又《集韻》通作副。《周禮·天官·追師》掌王后之首服爲副。《玉篇》或作𩯅。

䰃：《廣韻》薄庚切《集韻》蒲庚切，𠀤音彭。䰃鬤，髮亂貌。又《廣韻》北朗切《集韻》補朗切，𠀤音榜。又《集韻》蒲浪切，音傍。又蒲光切，音旁。又甫兩切，音昉。義𠀤同。《說文》本作𩮗。

䰄：《集韻》《韻會》《正韻》𠀤桑才切，音鰓。《玉篇》小髮。《增韻》䯱䰄，多須也。或作思。又《正韻》相咨切，音私。義同。

𩭻：《篇海》同䭮。詳首部䭮字註。

𩭼：《字彙》同𩬽。𠈃，𣎼。

𩭽：《篇海》乞格切，音客。髮甚長也。

𩭾：《集韻》謨袍切，音毛。《說文》髮至眉也。或作髳。亦作髦。又《廣韻》莫浮切《集韻》迷浮切，𠀤音謀。義同。

𩭿：《廣韻》《集韻》𠀤而轄切。《玉篇》細毛。

𩮀：《廣韻》子紅切《集韻》祖叢切，𠀤音㚇。與騣同。《玉篇》馬鬣。又《類篇》繫髮繻曰頭𩮀。又《廣韻》作孔切《集韻》《韻會》《正韻》祖動切，𠀤音總。𩮀角。本亦作緫。又《集韻》蘇宗切。與鬆同。

𩮁：《廣韻》恪八切《集韻》丘八切，𠀤音劼。與鬜同。《博雅》禿也。又《廣韻》古鎋切，音擖。又《集韻》訖黠切，音戛。又午轄切，音聐。義𠀤同。本作𩮝。或作𩮂。

𩮂：《廣韻》許鎋切《集韻》許轄切，𠀤音瞎。與𩮝同。禿貌。

𩮃：《集韻》先侯切，音鎪。與𩮶同。詳𩮶字註。

䰅：《正字通》同鬚。《復古編》䰅本作須。今以須爲所須字，而面毛字別作䰅，俗又傳寫作鬚。

𩮄：《篇海》許尤切，音休。龍車飾。

䰆：《廣韻》耳由切《集韻》而由切，𠀤音柔。《玉篇》馬之繁鬣。又《類篇》一曰黃髮。

鬊：〔古文〕𡿦《唐韻》舒閏切《集韻》《韻會》輸閏切，𠀤音舜。《說文》本作𩭱，鬌髮也。《禮·喪大記》君大夫鬊爪實于綠中。《註》鬊，亂髮也。《前漢·天文志》有黑雲狀如猋風亂鬊。又《博雅》鬊帶，幧頭也。又《集韻》尺尹切，音蠢。義同。

𩮅：《五音集韻》乃亞切，音䏧。䯲𩮅，髮亂貌。

鬋：《廣韻》《集韻》子仙切《韻會》將仙切，𠀤音煎。《說文》女鬢垂貌。《楚辭·招魂》盛鬋不同制。《註》鬋，鬢也。又《廣韻》卽淺切《集韻》子淺切，𠀤音翦。《禮·曲禮》不蚤鬋。《註》鬋，鬋鬢也。《疏》剔治須髮也。《釋文》鬋，子淺反。又《正韻》作甸切，音薦。義同。

𩮆：《篇海》與𩮜同。

𩮇：《正字通》䰓字之譌。

鬌：《廣韻》丁果切《集韻》《韻會》都果切《正韻》都火切，𠀤音朶。《說文》髮隋也。《玉篇》小兒翦髮爲鬌。《類篇》剃餘髮。一曰髮美。《禮·內則》翦髮爲鬌。《註》鬌，所遺髮也。《疏》三月翦髮，所留不翦者爲鬌。又《廣韻》徒果切《集韻》杜果切，𠀤音墮。又《集韻》他果切，音妥。又《廣韻》直垂切《集韻》重垂切，𠀤音錘。又《集韻》《韻會》𠀤傳追切，音椎。又《集韻》翾規切，音綏。義𠀤同。

𩮈：《集韻》將由切，音揫。髲接髮也。《玉篇》譌作𩭓。

𩮉：《字彙補》鬘字之譌。

䰇：音未詳。《佩觿辨證》䰇，今家訓作曁。

𩮖：《篇海》魚開切，音皚。長貌。

𩮗：《說文》䰃本字。

𩮘：《集韻》呼高切，音蒿。《類篇》髮貌。

𩮙：《廣韻》如容切《集韻》而容切，𠀤音茸。《玉篇》亂髮也。《類篇》與髶同。

𩮚：《集韻》蘇遭切，音騷。《類篇》𩮚𩮚，髮貌。

𩮛：《集韻》色窄切，音梀。髮豎貌。

𩮜：《唐韻》《集韻》𠀤他歷切，音逖。《說文》鬀髮也。又《廣韻》施隻切，音釋。義同。

𩮝：《集韻》許轄切，音瞎。《玉篇》𩮝，𩮁，禿也。《類篇》或作𩮂。又《廣韻》五鎋切《集韻》五瞎切，𠀤音㮫。義同。

鬐：《唐韻》渠脂切《集韻》《韻會》渠伊切，𠀤音耆。《說文》馬鬣也。《廣韻》馬項上鬐也。《揚子·方言》鬐尾稍盡也。《註》鬐，毛物漸落去之名。又《儀禮·士虞禮記》魚進鬐。《註》鬐，脊也。《莊子·外物篇》揚而奮鬐。考證：〔《儀禮·士虞禮》魚進鬐也。〕謹照原文士虞禮下增記字，省也字。

𩮞：《篇海》鄰知切，音狸。髮卷。

𩮟：《篇海》筆命切，音病。毛相。

𩮠：《集韻》餘封切，音容。髮長貌。又一曰飾也。

䰈：《集韻》想可切《韻會》蘇可切，𠀤音瑳。《說文》髮好也。又《唐韻》千可切，音瑳。又《集韻》楚委切，音揣。義𠀤同。又《廣韻》昨何切，音嵳。髮多貌。又《爾雅·釋詁》嗟咨，𨲠也。《鄭樵註》𨲠作䰈，讀與罝同。

鬑：《廣韻》《集韻》𠀤勒兼切，音濂。《說文》鬋也。一曰長貌。《玉篇》𩬑鬑，鬢髮疎薄貌。又《唐韻》力鹽切，音廉。義同。

䰉：《唐韻》薄官切《集韻》《韻會》蒲官切，𠀤音槃。《說文》臥結也。《註》徐曰：古今注所謂槃。桓髻。《廣韻》䰉頭，屈髮爲之。又《廣韻》《集韻》𠀤薄半切，音畔。又《集韻》補滿切，音䬳。義𠀤同。又《廣韻》布還切《集韻》逋還切，𠀤音班。髮半白。《柳宗元詩》賈傅辭寧切，虞童髮未䰉。

䰊：《集韻》伯各切，音博。《玉篇》髲䰊。《類篇》髮也。

鬒：《廣韻》章忍切《集韻》《韻會》《正韻》止忍切，𠀤音軫。《說文》本作㐱，稠髮也。或从髟。《詩·鄘風》鬒髮如雲。《傳》黑髮也。《左傳·昭二十八年》有仍氏生女，鬒黑而甚美。《註》服虔云：髮美爲鬒。又《集韻》之刃切，音震。義同。《五經文字》鬒作鬒。註詳上。

𩮡：《篇海》同䰒。

𩮢：《說文》髽本字。

𩮣：《說文長箋》與鬋同。

䰋：《篇韻》與鬘同。

𩮯：《集韻》牛刀切，音遨。《類篇》髮貌。

鬔：《集韻》同髼。

䰌：《廣韻》《集韻》𠀤七恭切，音樅。𩬰䰌，髮亂貌。或作鬆。又《集韻》祖動切，音總。與𩮀同。馬鬣。一曰䰌角。

𩮰：《篇海》與𩮀同。

䰍：《廣韻》許尤切《集韻》虛尤切，𠀤音休。與髤髹𠀤同。詳髤字註。又《廣韻》七四切，音次。義同。

鬕：《唐韻》《集韻》《韻會》𠀤莫駕切，音禡。《說文》帶結飾也。《類篇》𧙕額也。《張衡·西京賦》朱鬕𩰁髽。又《集韻》末各切，音莫。義同。

𩮱：《集韻》株江切，音舂。𩮱鬞，亂髮。

𩮲：《篇海》同鏟。

𩮳：《廣韻》《集韻》𠀤匹妙切，音剽。與顠同。《玉篇》髮白貌。又《集韻》紕招切，音漂。《玉篇》亂髮。又《集韻》鋪結切，音撆。髮貌。

𩮴：《集韻》蘇回切，音縗。《類篇》髮亂垂貌。又《集韻》取猥切，音皠。毛髮貌。

𩮵：《集韻》煙奚切，音𩥯。《類篇》黑髮。俗作𩮾。

鬖：《廣韻》蘇甘切《集韻》《韻會》《正韻》蘇含切，𠀤音三。䰐鬖，毛垂也。《玉篇》亂髮也。又《集韻》疏簪切，音森。又初簪切，音嵾。又師咸切，音攕。又所斬切，音摻。又蘇暫切，三去聲。義𠀤同。《篇海》亦作𩯑。

𩮶：《廣韻》速侯切《集韻》先侯切，𠀤音鎪。𩮷𩮶，白頭人也。《類篇》𩮷𩮶，髮亂也。或作𩮃。

𩮷：《廣韻》《集韻》𠀤當侯切，音兜。𩮷𩮶。詳𩮶字註。

𩮸：《正字通》𩮶字之譌。

𩮹：《篇海》音騾。髮稠也。

鬗：《廣韻》《集韻》𠀤無販切，音萬。《說文》髮長也。《前漢·禮樂志》掩回轅鬗長馳。《註》鬗鬗，長貌。又《廣韻》謨官切《集韻》《韻會》母官切，𠀤音瞞。義同。

鬘：《廣韻》莫還切《集韻》謨還切，𠀤音蠻。衣也。《韻補》纓絡也。《酉陽雜俎》天女九退相九髮散麤澀。又脣動不止，瓔珞花鬘皆重。《白居易·悟眞寺詩》貫雹爲華鬘。又《酉陽雜俎》四婇女如影等，各有十二億那由他侍女，壽五千歲，地名月鬘。又《集韻》謨官切，音瞞。《類篇》髮美貌。

𩮺：《篇海》同鬘。

𩯃：《集韻》兵媚切，音祕。《類篇》𩯃䰄，多須貌。《玉篇》髮也。

𩯄：《廣韻》子寸切《集韻》祖寸切，𠀤音焌。《玉篇》頂上無髮。

𩯅：《廣韻》《集韻》𠀤敷救切，音副。與𩭺同。詳𩭺字註。又《廣韻》芳福切《集韻》芳六切，𠀤音覆。義同。

𩯆：《集韻》女敎切，音鬧。《類篇》多須貌。

𩯇：《集韻》都騰切，音登。《類篇》𩯇䯮，毛亂貌。又《集韻》當來切，堆平聲。義同。

䰎：《唐韻》《集韻》𠀤丘媿切，音喟。《說文》屈髮也。《博雅》髺也。又《揚子·方言》絡頭，其偏者謂之䰎帶。又《集韻》丘畏切，音毇。義同。

𩯈：《集韻》質力切，音職。《類篇》髮垢也。

鬙：《廣韻》蘇增切《集韻》《正韻》思登切，𠀤音僧。鬅鬙，髮短。《類篇》髮亂。

𩯉：《集韻》麤括切，音撮。《類篇》髻也。

鬚：《廣韻》相兪切《集韻》《韻會》詢趨切，𠀤音須。《玉篇》髭須也。本作須。《韻會》須已从彡，俗加髟作鬚，非。

𩯊：《廣韻》落蕭切，音聊。細長。

𩯋：《廣韻》几劇切《集韻》訖逆切，𠀤音戟。髭𩯋。《類篇》髭貌。

𩯌：《廣韻》《集韻》𠀤北末切，音撥。《玉篇》𩯌䰖，鬢多毛。

鬛：鬣字省文。詳鬣字註。

𩯍：《集韻》徂聰切，音叢。《類篇》毛髮聚生。

𩯎：《集韻》同鬇。

鬜：《唐韻》苦閑切《集韻》《韻會》《正韻》丘閑切，𠀤音慳。《說文》鬢禿也。《註》徐曰：頭鬢少髮也。《韓愈·南山詩》或赤若禿鬜。《註》頭瘡也。又《廣韻》恪八切《集韻》《韻會》丘八切，𠀤音劼。又《集韻》丘葛切，音渴。又苦八切，音𩥌。又鉏山切，音潺。義𠀤同。又鬝。

𩯏：《集韻》博木切，音卜。髯鬢貌。

𩯐：《說文》𩮱本字。

𩯑：《篇海》同鬖。

𩯛：《集韻》魚敎切，音獟。𩯛𩯛，髻高。

𩯜：《篇海》郞古切，音魯。鬣也。又髮也。

𩯝：《集韻》良涉切，音獵。與鬣同。髮鬣也。

鬞：《廣韻》女容切《集韻》尼容切，𠀤音醲。《埤蒼》鬞鬞，亂髮。《玉篇》毛多也。又《類篇》髮長也。又《廣韻》《集韻》𠀤濃江切，音䁸。義同。或作𣰊。又《集韻》奴凍切，音齈。又尼降切，音𩟊。義𠀤同。

𩯞：《集韻》蒼案切，音粲。《玉篇》髮光。

鬟：《唐韻》戸關切《集韻》《韻會》胡關切，𠀤音還。《說文》總髮也。按古婦人首飾，琢玉爲兩環，此字後人所加。《玉篇》髻鬟。《類篇》屈髮爲髻。《庾信·夜聽搗衣詩》花鬟醉眼纈。又喻山色。《范成大詩》破碎岷山千髻鬟。又《虞集詩》窻中遠黛曉千鬟。又《宋史·儀衞志》宮中導從之制，置高鬟靑袍大將二人。

鬠：《廣韻》《集韻》𠀤古活切，音括。《玉篇》同髺。《儀禮·士喪禮》鬠筓用桑。《疏》以髺爲鬠，取以髮會聚之意。《又》鬠用組。《註》古文鬠皆爲括。又《廣韻》《集韻》𠀤古外切，音儈。又《集韻》戸括切，音活。又黃外切，音會。義𠀤同。

𩯟：《字彙補》同𩯑。○按鬖譌爲𩯑，復譌爲𩯟。𠀤非。

𩯠：《韻經》與䰓同。

䰏：《廣韻》《集韻》《韻會》𠀤子計切，音霽。《說文》本作𩯰。束髮少也。《廣韻》婦人束小笄也。《類篇》髻小而高爲𩯰。又《廣韻》𡛷列切《集韻》子列切，𠀤音尐。義同。或作䯯。又《集韻》在禮切，音薺。義同。

𩯦：《集韻》《韻會》陳留切《正韻》除留切，𠀤音儔。髮多也。或作䯾。

䰐：《唐韻》魯甘切《集韻》盧甘切，𠀤音藍。《說文》髮長也。《玉篇》髮多也。《廣韻》鬢髮疎貌。又《集韻》力銜切，音𡮼。又盧瞰切，音濫。義𠀤同。

䰑：《正字通》俗䰅字。

䰒：《廣韻》莫紅切《集韻》謨蓬切，𠀤音蒙。馬垂鬣也。《篇海》亦作𩮡。

鬡：《廣韻》女耕切《集韻》尼庚切《韻會》泥耕切，𠀤音儜。鬇鬡，髮亂貌。或作鬤。

𩯧：《正字通》俗𩮳字。

鬢：《唐韻》《集韻》《韻會》𠀤必刃切，音儐。《說文》頰髮也。《釋名》鬢，峻也。所居高峻也。《又》其上連髮曰鬢。鬢，濱也。濱，崖也。爲面頰之崖岸也。《晉語》美鬢長大則賢。《註》鬢，髮類也。

𩯨：《唐韻》奴禮切《集韻》乃禮切，𠀤音禰。《說文》髮貌。《玉篇》同𩬯。𩬯字原刻从𠇍。尒从入从小，即尔字。

𩯩：《正字通》同鬇。○按《玉篇》鬇或書作𩰅。遂譌作𩯩。

𩯰：《說文》䰏本字。

䰓：《唐韻》莫賢切《集韻》民堅切，𠀤音眠。《說文》髮貌。又《玉篇》燒煙畫眉。

鬣：《唐韻》良涉切《集韻》《韻會》《正韻》力涉切，𠀤音獵。《說文》髮鬣鬣也。从髟，巤聲。或作㲱䝓。《廣雅》鬣，髦也。又《玉篇》長須也。《左傳·昭七年》使長鬣者相。又馬領毛。《禮·明堂位》夏后氏駱馬黑鬣，周人黃馬蕃鬣。又豕也。《儀禮·士虞禮》敢用絜牲剛鬣。《禮·曲禮》豕曰剛鬣。又帚端。《儀禮·旣夕》埽者執帚垂末內鬣從。《禮·少儀》拚席不以鬣。又《增韻》凡魚龍頷旁小鬐皆曰鬣。又《集韻》弋涉切，音葉。亦帚端。考證：〔《禮·明堂位》夏后氏駱馬黑鬣，周人黃馬繁鬣。〕謹照原文繁鬣改蕃鬣。

䰔：《正字通》俗䰉字。

𩯱：《集韻》步木切，音僕。與㲫同。㲢㲫，毛不理也。

𩯲：《集韻》陟降切，音戇。《類篇》𩯲鬞，髮亂貌。

𩯳：《廣韻》作旰切《集韻》子罕切，𠀤音攢。《玉篇》髮光澤也。又《廣韻》《集韻》𠀤則旱切，音灒。款貌。又《集韻》子末切，音𨀨。毛多也。

䰕：《唐韻》力居切《集韻》凌如切，𠀤音臚。《說文》鬣也。《廣韻》毛也。《類篇》髬䰕，髮起貌。又《廣韻》落胡切《集韻》籠都切，𠀤音盧。義同。

𩯺：《集韻》狼狄切，音歷。《類篇》髮疎貌也。

𩯻：《篇韻》音義與鬣同。○按卽鬣字之譌。《字彙補》復譌作𩰆，𠀤非。

鬤：《廣韻》汝陽切《集韻》如陽切，𠀤音穰。𩬹鬤，亂毛貌。《玉篇》亂髮。《楚辭·大招》被髮鬤只。又《集韻》汝兩切，音壤。義同。又《廣韻》乃庚切《集韻》尼庚切。𠀤與鬡同。詳鬡字註。

𩰁：《篇海》𩯰通作𩰁。《張衡·西京賦》朱鬕𩰁髽。《註》通俗文曰：露髻曰𩰁，以雜麻爲髻，如今撮也。

𩰂：《集韻》郞丁切，音零。髮疎也。或作𩬔。

𩰃：《集韻》仕懺切，音鑱。《玉篇》髮也。

𩰅：《玉篇》同鬇。

䰖：《類篇》同𩯳。詳𩯳字註。

