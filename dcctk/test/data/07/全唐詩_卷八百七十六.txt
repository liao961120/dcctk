*二賀詩

學行可師賀德基，文質彬彬賀德仁。

*四王語

甯向儋崖振白，不事江滕蔣虢。

*時人為屈突語

寧食三鬥艾，不見屈突蓋。寧服三鬥蔥，不逢屈突通。

*楊刺史語

甯食三鬥蒜，不逢楊德幹。

*萬年人語

寧飲三鬥塵，無逢權懷恩。

*贊皇人語

太沖無兄，孝端無弟。

*高宗時語

左相宣威沙漠，右相馳譽丹青。

三館學生放散，五台令史經明。

*時人為李義甫語

今日巨唐年，還誅四凶族。

*洛州語

洛州有前賈後張，可敵京兆三王。

*江淮間語

貴如許郝，富若田彭。

*河北語

唯此兩何，殺人最多。

*李昭德為王弘義語

昔聞蒼鷹獄吏，今見白兔禦史。

*京洛語

衣裳好，儀貌惡。不姓許，即姓郝。

*台中語

侯知一不伏致仕，張悰自請起複。高筠不肯作孝，張棲貞情願遭憂。

*吏人語

不畏侯卿杖，惟畏尹卿筆。

*選人語

有錢石上好，無錢劉下好，士大夫張下好。

碩學師劉子，儒生用與言。

今年柿子並遭霜，為語石榴須早摘。

*韋氏語

大郎罷相，小郎拜相。

*益州人吏語

錄事意，與天通，益州司馬折威風。

*天授中語

遇徐杜者必生，遇來侯者必死。

*時人為鄒昉語

蕭佺駙馬子，鄒昉駱駝兒。非關道德合，只為錢相知。

*題張昌儀門語

一兩絲能得幾時絡。

*時人號李知遠語

李下無蹊。

*又號李乂語

李下無蹊徑。

*竇僕射語

竇僕射，前為韋氏國yQ，後作公主邑丞。

*時人為崔無詖語

皇后嫁女，天子娶婦。

*神龍中語

崔冉鄭，亂時政。

*斜封官語

姚宋為相，邪不如正。太平用事，正不如邪。

*李處鬱語

飧若入咽，百無一全。

*景雲初語

前有裴馬，後有盧李。

*先天時京中語

姜師度一心看地，傅孝忠兩眼相天。

*時人號王丘、崔沔語

丘山岌岌連天峻，沔水澄澄澈底清。

*吏部過官語

麟之口，光庭手。

*郇公廚語

人欲不飯筋骨舒，夤緣須入郇公廚。

*四俊語

令君四俊，苗呂崔員。

*八友語

殷顏柳陸，李蕭邵趙。

*羅吉口號

羅鉗吉網。

*裏閭詛語

若違教，值三豹。

*陝州語

不須賽神明，不必求巫祝。爾莫犯盧公，立便有禍福。

*真源邑語

南金口，明府手。

*稱二王語

朝廷左相筆，天下右丞詩。

*代宗朝京師語

常無分別元好錢，賢者愚，愚者賢。

*戲諫司語

韓諫議雖分左右，歸拾遺莫辨存亡。

*裴度語

雞豬魚蒜，逢著則吃。生老病死，時至則行。

*魏博語

長安天子，魏府牙軍。

*寶曆宮中語

寶帳香重重，一雙紅芙蓉。

*京師人號牛楊語

太牢筆，少牢口，東西南北何處走。

*又號牛李

門生故吏，不牛則李。。

*荊南語

旱不苦，禱而雨。雨不愁，公出遊。

*鄭仁表自語

天瑞有五色雲，人瑞有鄭仁表。

*湖蘇二郡語

湖接兩頭，蘇聯三尾。

*廣明初都人語

黃賊打黑賊。

*吏部舊語

長名以前，選人屬侍郎。長名以後，侍郎屬選人。

*省中語

後行祠屯，不博中行都門；中行禮部，不博前行駕庫。

*郎吏語

司門水部，入省不數。

*諫院台省語

遺補相惜，禦史相憎，郎官相輕。

*禦史台語

事長如事端。

*京兆府語

不立兩縣令，不坐兩少尹。

*翰林諫議語

饒道鬥上坡去，亦須卻下坡來。

*舉子語

槐花黃，舉子忙。

*明經進士語

三十老明經，五十少進士。

*雜帖語

常雜鮑帖。

*閩人語

歐陽獨步，藻蘊橫行。

*舉場語

欲入舉場，先問蘇張。蘇張猶可，三楊殺我。

*大中後進士語

欲得命通，問瑝嵎都雍。

*大中時語

鄭楊段薛，炙手可熱。欲得命通，魯紹瑰蒙。

*選舉人語

王凝裴瓚。舍弟安潛。朝中無呼字，知聞廳裏，絕脫靴賓客。

*科目舉人語

未見王竇，徒勞漫走。

*戲杜審權語

座主審權，門生處權。

*崔沆放榜時人語

座主門生，沆瀣一家。

*唐末五代人語

及第不必讀書，作官何須事業。

*號沈宋語

蘇李居前，沈宋比肩。

*號錢郎語

前有沈宋，後有錢郎。

*潘何詩賦語

潘緯十年吟古鏡，何涓一夜賦瀟湘。

*魏薛草書語

前有虞褚，後有薛魏。

*薛稷書語

買褚得薛不落節。

*時人為劉畢語

劉郎中松樹孤標，畢庶子松根絕妙。

*時人為黃筌語

黃筌畫鶴，薛稷減價。

*時人為楊惠之語

道子畫，惠之塑，奪得僧繇神筆路。

*道傑語

大頭傑，難殺人。

*馬周疏引俚語

貧不學儉，富不學奢。

*杜甫引俚語

城南韋杜，去天尺五。

*《孫光憲瑣言》引古語

乘船走馬，去死一分。

好事不出門，惡事行千里。

*杜重威引俚語

逢賊得命，更望複子。

*建安語

龍門一半在閩川。

*江陵語

琵琶多於飯甑，措大多於鯽魚。

*汾晉間語

欲作千箱主，問取黃金母。

*秦中兒童語

顛當牢守門，蠮螉寇汝無處奔。

*滄洲語

不戴金蓮花，不得到仙家。

*《段成式酉陽雜俎》引古語

三守庚申三屍伏，七守庚申七尺滅。

*佛書引語

停囚長智。

赤腳人趁兔，著靴人吃肉。

