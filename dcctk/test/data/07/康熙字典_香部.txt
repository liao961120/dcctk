香：〔古文〕㿝《廣韻》許良切《集韻》《韻會》《正韻》虛良切，𠀤音鄕。《玉篇》芳也。《正韻》氣芬芳。《書·君𨻰》至治馨香，感于神明。《詩·周頌》有飶其香。《禮·月令》中央土，其臭香。又草木之香，如沉香，棧香，蜜香，檀香，具載。《洪芻·香譜》及《葉延珪·香隸》諸書。又獸亦有香。《談苑》商女山中多麝，其性絕愛其臍，爲人逐急，卽投巖舉爪，剔裂其香。又《本草》麝香有三等：第一生香，亦名遺香，乃麝自剔出者。其次臍香。其三心結香。又有小麝，其香更奇。又風香。《庾信詩》結客少年塲，春風滿路香。又含香。《漢官儀》尚書郞含雞舌香，伏奏事。又酒香。《王績詩》稍覺池亭好，偏宜酒甕香。《杜甫詩》浩蕩風塵外，誰知酒熟香。又花名。《廬山記》一比丘晝寢盤石上，夢中聞花香酷烈，及覺，求得之，因名睡香。四方聞之，謂爲花中祥瑞，遂名瑞香。又丁香。《本草》一名丁子香，花紫白色，生子，小者爲丁香，大者爲母丁香。又酒名。《蘇軾·送碧香酒詩》碧香近出帝子家，鵝兒破殼酥流盎。《劉子翬詩》未饒赤壁風流在，且向何家醉碧香。又阿香。《搜神記》永和中，義興人姓周，出都，日暮。道邊有一新草小屋，一女子出門，周求寄宿。一更中，聞外有小兒喚阿香聲，云：官喚汝推雷車。女乃辭去。夜遂大雷雨。又人名。黃香，仇香，見《後漢書》。又姓。明四譯館通事香牛。又山名。《唐書·白居易傳》與香山僧如滿結香火社，自稱香山居士。又水名。《述異記》吳故宮有香水溪。又殿名。《三輔黃圖》武帝時，後宮八區，有披香殿。又享名。《李白詩》沉香亭北倚闌干。

𩠻：《玉篇》步結切，音蹩。香也。又《集韻》胡男切，音含。𩠻𩠻，香也。本作馠。又呼含切，音憨。小香也。本作䭱。

馚：《廣韻》符分切，音汾。與馩同。

𩠼：《字彙補》與香同。《漢·華山廟𥓓》香亦作𩠼。

𩠾：《字彙》呼郞切，音炕。氣病。

𩠿：《集韻》同䭱。

馛：《廣韻》《集韻》𠀤蒲撥切，音跋。《玉篇》大香。《博雅》香氣。又《集韻》匹蔑切，同䭱。香也。

䭯：《集韻》同馞。

馜：《集韻》乃倚切，音柅。䭲馜，香也。

馝：《廣韻》《集韻》《韻會》蒲結切《正韻》避列切，𠀤音蹩。《玉篇》大香也。或作飶。又《廣韻》毗必切《集韻》簿必切《正韻》薄密切，𠀤音邲。義同。又馝邦，複姓，後攺爲邦氏。見《後魏書》。

𩡀：《五音集韻》同䭱。

馞：《廣韻》《韻會》《正韻》蒲沒切《集韻》薄沒切，𠀤音勃。《玉篇》大香也。《博雅》馝馞，香也。《集韻》或作䭯。又通作茀。《史記·司馬相如傳》晻薆咇茀。又《集韻》普沒切，音馞。香貌。

馟：《字彙》陀胡切，音涂。香也。

馠：《廣韻》火含切《集韻》呼含切，𠀤音唅。《玉篇》香也。《博雅》馠馠，香也。或作𩠻。

䭰：《集韻》蒲蠓切，音菶。香氣盛也。

䭱：《廣韻》《集韻》𠀤蒲結切，音蹩。《玉篇》小香。或作𥞕。《集韻》或作𩠿𩠻馛。又《廣韻》普蔑切《集韻》匹蔑切，𠀤音撆。義同。又《集韻》同馝。《本草》䭱齊。《註》䭱，音別。段成式云：䭱齊出波斯國，拂林國亦有之，名𩑒勃黎佗。𩑒音奪。樹長丈餘，皮色靑，薄葉，似阿魏，生枝端，一枝三葉。八月伐之，臘月復抽新條。七月斷其枝，有黃汁，如蜜微香，入藥療病。＠𩠻字从香从岑作。又𩡀。

馡：《廣韻》甫微切《集韻》匪微切，𠀤音奜。《廣雅》馡馡，香也。又《韻會》通作菲。《楚辭·九歌》芳菲菲兮满堂。《司馬相如·上林賦》郁郁菲菲。又《集韻》《韻會》《正韻》𠀤芳微切，音霏。義同。考證：〔《韻會》通作菲。《楚辭·九歌》芳菲兮滿堂。〕謹照原文增改爲芳菲菲兮满堂。

馢：《集韻》將先切，音箋。香木名。或作𥴈。《香譜》馢香，沉香同類，其香方皆用馢。桂海志作箋香，南方草木狀作棧香，實一字也。或作𥴈。

䭲：《集韻》《韻會》𠀤隱綺切，音倚。《集韻》䭲馜，香也。

馣：《廣韻》《集韻》《韻會》𠀤烏含切，音諳。《博雅》馣馣，香也。又《集韻》《韻會》《正韻》𠀤鄔感切，音晻。又《集韻》衣檢切，音奄。通作唵。又遏合切，音姶。義𠀤同。《正字通》本作馣。

馤：《廣韻》《集韻》《韻會》《正韻》𠀤於蓋切，音藹。《玉篇》香也。《韓愈·城南聮句》園菊茂新芳，逕蘭銷晚馤。又《集韻》於代切，音愛。義同。

馥：《廣韻》《集韻》《韻會》《正韻》𠀤房六切，音伏。《廣韻》香氣芬馥。又人名。冀州牧韓馥，見《後漢·袁紹傳》。又《廣韻》符逼切《集韻》弼力切，𠀤音愎。義同。又《潘岳·射雉賦》彳亍中輟，馥焉中鏑。《註》馥，中鏃聲也。又《集韻》拍逼切，音堛。義同。

𩡌：《字彙補》火良切，音香。大香也。亦作𩡐。

𩡍：《字彙補》步囚切，音滮。《廣雅》香也。

𩡎：《字彙補》香幽切，音休。香氣也。

𩡓：《集韻》鄔孔切，音蓊。香也。或作𦒥。

馦：《廣韻》許兼切《集韻》馨兼切，𠀤音薟。《玉篇》香味。《博雅》馦馦，香也。又《集韻》火占切，音𡝫。義同。或作㽐。

𩡔：《廣韻》《集韻》𠀤許葛切，音䫘。《廣韻》香氣。又《廣韻》呼蓋切《集韻》虛艾切，𠀤音餀。《集韻》臭也。或作𦤦。

馧：《廣韻》《韻會》𠀤於云切，音媼。《玉篇》葐𥠺。《廣韻》香也。今作蒕。又《廣韻》《集韻》𠀤烏沒切，音𩑦。《廣韻》𥠺馞，大香。

𩡕：《廣韻》薄庚切《集韻》蒲庚切，𠀤音彭。《廣韻》𩡕𩡕，大香。

馨：《廣韻》呼𠛬切《集韻》《韻會》《正韻》醯經切，𠀤音𠷓。《玉篇》香遠聞也。《書·酒誥》黍稷非馨，明德維馨。《詩·大雅》爾殽旣馨。又《周頌》有椒其馨。《楚辭·九歌》折芳馨兮遺所思。《韓愈·答張徹詩》寒狖酸骨怨，怪花醉䰟馨。又《集韻》虛映切，音釁。晉人以爲語助。《晉書·王衍傳》何物老嫗，生此寧馨兒。《世說新語》王朗之雪中詣王螭，持其臂。螭曰：冷如鬼手馨，强來捉人臂。《通雅》寧𠷓寧馨，此呼語辭，今讀能亨，亦云那，向有平去二音，可平可仄，古人多假借字也。

馩：《廣韻》《集韻》𠀤符分切，音汾。《廣韻》馩𥠺。香氣。《集韻》或作馚葐。

𩡝：《廣韻》徒含切《集韻》徒南切，𠀤音潭。《廣韻》馣𩡝，香氣。

𩡤：《集韻》於蓋切，音靄。《玉篇》同謁。香也。《字彙補》作𩡚。

馪：《集韻》紕民切，音繽。《玉篇》香氣衝也。《集韻》香氣盛貌。

𩡥：《集韻》毗霄切，音瓢。𩡥馛，香貌。

䭳：《集韻》虞貴切，音魏。阿䭳，藥名。通作魏。《正字通》阿魏分草木二種。草者出西域，苗葉根莖似白芷，擣根汁，曝之如膠，西國持呪人禁食之。木者出南番。蘇頌曰：今廣州亦有之，云是木膏液滴釀結成。段成式云：木生波斯及伽闍那國，卽北天竺也。長八九尺，皮色靑黃，三月生葉，似鼠耳，無花實，其枝汁出如飴，久乃堅凝，名阿魏。摩伽陀僧言，取其汁，和米豆屑合成，與廣州者相近，今兩浙人家亦種之。《范成大詩》夾路風來阿魏香是也。波斯國呼爲阿虞，天竺國呼爲形虞，涅槃經謂之央匱，蒙古謂之哈昔泥。元飮膳正要云：阿魏根名隱展，性臭，能止臭。和食料甚香美。詳見酉陽雜俎、本草綱目。

馫：《字彙補》虛陵切，音興。香氣也。

