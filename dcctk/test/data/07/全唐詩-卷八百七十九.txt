*招手令

亞其虎膺，曲其松根。以蹲鴟間虎膺之下，以鉤戟差玉柱之旁。潛虯闊玉柱三分，奇兵闊潛虯一寸。

死其三洛，生其五峰。

*打令口號

送搖招，由三方。一圓分成四片，送在搖前。

*龍朔中酒令

子母相去離，連台拗倒。

*沈亞之

伐木丁丁，鳥鳴嚶嚶。東行西行，遇飯遇羹。

如切如磋，如琢如磨。欺客打婦，不當婁羅。

*令狐楚、顧非熊

水裏取一鼉，岸上取一駝。

將者駝，來馱者鼉，是為駝馱鼉。

屋裏取一鴿，水裏取一蛤。

將者鴿，來合者蛤，是謂鴿合蛤。

*張祜

上水船，風大急。帆下人，須好立。

上水船，船底破。好看客，莫倚柁。

*盧發

十姓胡中第六胡，也曾金闕掌洪爐。

少年從事誇門第，莫向尊前氣色粗。

十姓胡中第六胡，文章官職勝崔盧。

暫來關外分優寄，不稱賓筵語氣粗。

*沈詢

莫打南來雁，從他向北飛。打時雙打取，莫遣兩分離。

*姚岩傑

遙望漁舟，不闊尺八。

憑闌一嘔，已覺空喉。

*裴勳父子

矬人饒舌，破車饒楔。

蝙蝠不自見，笑他梁上燕。（勳複父醆雲：

「十一郎亦飲十分。」）

*方幹、李主簿改令

措大吃酒點鹽，將軍吃酒點醬。只見門外著籬，未見眼中安鄣。

措大吃酒點鹽，下人吃酒點鮓。

只見半臂著襴，不見口唇開袴。

*高駢、薛濤

口，有似沒量鬥。

川，有似三條椽。

*南唐烈祖酒令

雪下紛紛，便是白起。

著履過街，必須雍齒。

明朝日出，爭奈蕭何。

*吳越王與陶谷酒令

白玉石，碧波亭上迎仙客。

口耳王，聖明天子要錢塘。

*附：夷陵女郎鬼

鸞老頭腦好，好頭腦鸞老。

