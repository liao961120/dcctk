鼻：〔古文〕自《唐韻》父二切《集韻》《韻會》毗至切《正韻》毗意切，𠀤音紕。《說文》鼻，引气自畀也。《釋名》鼻，嘒也。出氣嘒嘒也。《管子·水地篇》𦜉發爲鼻。《白虎通》鼻者，肺之使。又《揚子·方言》鼻，始也。獸初生謂之鼻，人初生謂之首。梁益閒謂鼻爲初，或謂之祖。祖，居也。又人之胚胎，鼻先受形，故謂始祖爲鼻祖。《揚雄·反騷》或鼻祖於汾隅。又獵人穿獸鼻曰鼻。猶持弓曰手弓。《張衡·西京賦》鼻赤象，圈巨狿。又炊鼻，地名。《左傳·昭二十六年》師及齊師戰於炊鼻。《杜註》炊鼻，魯地。又有鼻，國名。在永州營道縣北。《前漢·昌邑哀王傳》舜封象於有鼻。《師古註》有鼻在零陵。《孟子》作有庳。又鼻息，西方國名。見《風俗通》。又《後漢·杜篤傳》共川鼻飮之國。《註》相習以鼻飮也。又反鼻，蝮蛇別名。又類鼻，草名。生田中，葉如天名精。《李時珍曰》卽豨薟。又《內典》阿鼻，此曰無閒。从自从畀。俗从白，非。考證：〔《揚雄·反騷》或鼻祖於汾陽。〕謹照原文汾陽改汾隅。

𪖐：《廣韻》《集韻》𠀤五甲切，音顤。《玉篇》仰鼻也。《王沈·釋時論》鼻𪖷𪖐而刺天。又《廣韻》《集韻》𠀤牛救切，音䠗。《集韻》𪖛𪖐，仰鼻也。又《集韻》乙黠切，音軋。鼻貌。

鼼：《集韻》魚小切，音鱎。《玉篇》鼻折也。又《集韻》古幼切，音赳。義同。又《字彙》苦弔切，音竅。仰鼻。

𪖑：《集韻》詰弔切，音竅。仰鼻也。又丘召切，音趬。義同。○按上三字義同而音異者，方言之別也。

鼽：《唐韻》巨鳩切《集韻》《韻會》渠尤切，𠀤音裘。《說文》病寒鼻窒也。《釋名》鼻塞曰鼽。鼽，久也。涕久不通，遂至窒塞也。《廣雅》鼽，病也。《禮·月令》季秋行夏令，民多鼽嚏。

𪖒：《集韻》同鼽。

鼾：《唐韻》侯幹切《集韻》侯旰切，𠀤音翰。《說文》臥息也。又《廣韻》許干切《集韻》虛干切，𠀤音頇。《集韻》吳人謂鼻聲爲鼾。

鼿：《廣韻》《集韻》𠀤五忽切，音兀。《玉篇》仰鼻。又《集韻》獸以鼻搖物。又《廣韻》呼恢切《集韻》呼回切，𠀤音灰。《廣韻》豕掘土也。或作䖶䝅。

𪖔：《正字通》䶊字之譌。

䶊：《篇海》尼六切，音忸。鼻出血。通作衄。譌作𪖔。《集韻》作𪖩。

䶋：《字彙》許及切，音吸。鼻息聲。《王延壽·王孫賦》鼻𪖢鼩以䶋𪖨。《註》皆鼻息也。

𪖕：《篇海》呼迴切，音灰。猪食。

𪖖：《字彙》同鼽。

𪖗：《篇海》與𪖚同。又鼻中氣麤細不停。

𪖘：《字彙補》鼼字之譌。

齀：《張協·七命》齀林蹶石，扣跋幽叢。《李善註》五忽反。以鼻搖動也。○按音義與鼿同，疑卽鼿字之誤。《篇海》又入馬韻，作五寡切，尤誤。

𪖚：《篇海》丁廉切，音顛。𪖳𪖚，鼻垂貌。

𪖛：《廣韻》《集韻》𠀤丘救切，音糗。《玉篇》𪖛𪖐，仰鼻也。

齁：《廣韻》《集韻》𠀤呼侯切，音呴。《廣韻》齁䶎，鼻息也。《王延壽·王孫賦》鼻𪖢齁以䶋𪖨。《註》皆鼻息也。又《集韻》苦故切，音庫。義同。

䶌：《廣韻》《集韻》𠀤皮敎切，音鉋。《玉篇》䶌，面瘡。又《廣韻》面上氣也。一作皰。

𪖡：《玉篇》與鼿同。王竹溪：恐是臲字之訛。

䶍：《玉篇》都計切《集韻》丁計切，𠀤音帝。《玉篇》鼻噴氣。《集韻》鼻疾。又作𪖣。《揚子·太玄經》決其聾𪖣。或作䶑。

𪖢：《字彙》枯回切，音刲。𪖢齁，鼻息聲。見前齁字註。

䶎：《廣韻》呼洽切《集韻》呼合切，𠀤音欱。《廣韻》䶎齁，鼻息。又《集韻》迄洽切，音歃。義同。《集韻》一作𪖨。

𪖣：《字彙補》䶍本字。《揚子·太玄經》決其聾𪖣。

𪖥：《廣韻》虛几切《集韻》許几切，𠀤音唏。《玉篇》臥息聲。《廣韻》息也。又去涕也。又《廣韻》興倚切《集韻》許倚切，𠀤音𢹍。又《集韻》許巳切，音喜。又《廣韻》《集韻》𠀤許豈切，音豨。義𠀤同。

䶏：《集韻》他計切，音替。《玉篇》鼻𪖦。又土禮切，音體。去涕也。又許几切，音唏。涕也。《玉篇》本作涕。

𪖦：《字彙》土兮切，音梯。薄貌。《字彙》上二字，其畫同也。但以左右分而註異，或有所考。

𪖧：《集韻》同𪖼。

𪖨：《集韻》同䶎。

𪖩：《集韻》女六切，音肭。鼻出血也。與衄同。又《字彙》許六切，音蓄。〈戚鼻〉鼻。

齂：《唐韻》《集韻》𠀤許介切，音譮。《說文》臥息也。《爾雅·釋詁》齂，息也。又《廣韻》《集韻》《韻會》虛器切《正韻》許意切，𠀤音𠫍。義同。又《廣韻》《集韻》𠀤莫八切，音㑻。又《集韻》詡鬼切，音虫。又《集韻》《類篇》𠀤訏貴切，音諱。義𠀤同。

𪖯：《篇海》補典切，音匾。薄貌。正作匾。又《集成》引龍龕云：䐔䏲也，䐔䏲音扁悌。鼻息不止。

齃：《廣韻》烏割切《集韻》許葛切，𠀤音䫘。同頞。《說文》頞，鼻莖也。《廣韻》鼻齃。《史記·蔡澤傳》唐舉相蔡澤蹙齃。《註》鼻蹙眉也。

𪖰：《字彙補》與𪖮同。

𪖳：《集韻》勒兼切，音鬑。𪖳𪖚，鼻垂貌。

齅：《唐韻》《集韻》《韻會》《正韻》𠀤許救切，同嗅。《說文》以鼻就臭也。《增韻》鼻收氣也。《前漢·敘傳》不齅驕君之耳。《師古註》齅，古嗅字。《論語》三齅而作。亦作嗅。又作㗜。

齆：《廣韻》《集韻》𠀤烏貢切，音甕。《埤蒼》鼻病也。《字彙》鼻塞曰齆。又《埤雅》語云：蛇聾虎齆。

齇：《集韻》莊加切，音樝。《玉篇》鼻上皰。

𪖶：《廣韻》《集韻》𠀤蘇骨切，音窣。《集韻》鼻聲。

𪖷：《集韻》力弔切，音嫽。𪖷鼼，鼻仰貌。《王沈·釋時論》鼻𪖷𪖐而刺天。

𪖻：《集韻》與齅同。

𪖼：《廣韻》子心切《集韻》咨林切，𠀤音祲。《玉篇》高鼻也。考證：〔《廣韻》子禁切〕謹照原文子禁切改子心切。

𪖽：《正字通》俗𪖼字。

䶐：《廣韻》《集韻》𠀤烏快切，音噲。《玉篇》喘息也。又《廣韻》《集韻》𠀤烏外切，音薈。義同。又《集韻》呼外切，音𧬨。鼻息。又火夬切，音咶。息也。

齈：《集韻》奴冬切，音農。《玉篇》鼻齈也。《集韻》鼻病。又《廣韻》《正韻》𠀤奴凍切，音癑。《廣韻》多涕鼻疾。

𪖾：《篇海》與𪖕同。

䶑：《集韻》丁計切，音帝。《玉篇》鼻噴氣。又《集韻》鼻疾。䶑字原刻从㚄，上从士。

𪗁：《集韻》狼狄切，音歷。鼻別臭。又《字彙》鼻高貌。

𪗂：《廣韻》士咸切《集韻》鋤咸切，𠀤音讒。《玉篇》鼻高貌。又《集韻》側銜切，音覱。義同。

