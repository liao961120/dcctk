*牛口謠

豆入牛口，勢不得久。

*高昌童謠

高昌兵馬如霜雪，漢家兵馬如日月。日月照霜雪。

回首自消滅。

*咸亨後謠

莫浪語，阿婆嗔，三叔聞時笑殺人。

*調露初京城民謠

側堂堂，撓堂堂。

*嵩嶽童謠

嵩山凡幾層，不畏登不得，只畏不得登。

三度徵兵馬，傍道打騰騰。

*李敬玄謠

洮河李阿婆，鄯州王伯母。見賊不敢鬥，總由曹新婦。

*永淳中童謠

新禾不入箱，新麥不入場。迨及八九月，狗吠空垣牆。

*楊柳謠

楊柳楊柳漫頭駝。

*裴炎謠

一片火，兩片火，緋衣小兒當殿坐。

*武后長壽元年民間謠

補闕連車載，拾遺平鬥量。欔槌侍御史，碗脫侍中郎。

*續謠

評事不讀律，博士不尋章。糊心宣撫使，眯目聖神皇。

*天樞謠

一條麻索挽，天樞絕去也。

*武后時謠

張公吃酒李公醉。

*武后時童謠

紅綠複裙長，千里萬里猶香。

*神龍後烏鵲窠謠

山南烏鵲窠，山北金駱駝。鐮柯不鑿孔，斧子不施柯。

*吏部謠

岑愔獠子後，崔湜令公孫。三人相比校，莫賀咄骨渾。

*黃犢子謠

黃fd犢子挽紖斷，兩腳蹋地鞋bV斷。

*安樂寺童謠

可憐安樂寺，了了樹頭懸。

*鯉魚兒謠

可憐聖善寺，身著綠毛衣。牽來河裏飲，蹋殺鯉魚兒。

*羊頭山謠

羊頭山北作朝堂。

*金橋童謠

聖人執節度金橋。

*天寶中京兆謠

欲得米麥賤，無過追李峴。

*天寶初語

義髻拋河裏，黃裙逐水流。

*楊氏謠

男不封侯女作妃，君看女卻是門楣。

*神雞童謠

生兒不用識文字。鬥雞走馬勝讀書。賈家小兒年十三，富貴榮華代不如。能令金距期勝負，白羅繡衫隨軟輿。

父死長安千裏外，差夫治道挽喪車。

*燕燕謠

燕燕，飛上天。天上女兒鋪白氈，氈上有千錢。

*幽州謠

舊來誇戴竿，今日不堪看。但看五月裏，清水河邊見契丹。

*兩京童謠

不怕上蘭單，惟愁答辨難。無錢求案典，生死任都官。

*兩頭朱童謠

一隻箸，兩頭朱，五六月化為膽。

*打麥謠

打麥，麥打。三三三，舞了也。

*張權輿作裴度偽謠

非衣小兒坦其腹，天上有口被驅逐。

*馬僕射謠

齋鐘動也，和尚不上堂。

*咸通七年童謠

草青青，被嚴霜。鵲始巢，複看顛狂。

*咸通十四年成都謠

咸通癸巳，出無所之。蛇去馬來，道路稍開。

頭無片瓦，地有殘灰。

*幹符六年童謠

八月無霜塞草青，將軍騎馬出空城。

漢家天子西巡狩，猶向江東更索兵。

*僖宗時童謠

金色蝦蟆爭努眼，翻卻曹州天下反。

*黃巢軍中謠

逢儒則肉師必覆。

*中和初童謠

黃巢走，泰山東，死在翁家翁。

*山陰老人偽謠

欲識聖人姓，千里草青青。欲識聖人名，日從日上生。

*胡楚賓謠

胡楚賓，李翰林。詞同三峽水，字值雙南金。

*後唐軍士謠

除去菩薩，扶立生鐵。

*周顯德中齊州謠

蹋陽春，人間二月雨和塵。陽春蹋盡西風起，腸斷人間白髮人。

*天佑中江南童謠

東海鯉魚飛上天。

*真人謠

有一真人在冀川，開口持弓向外邊。

*李後主童謠

索得娘來忘卻家，後園桃李不生花。

豬兒狗兒都死盡，養得貓兒患赤瘕。

*秦人竹o9謠

o9々引黑牛，天差不自由。但看戊寅歲，揚在蜀江頭。

*蜀人謠

黑牛無系絆，棕繩一時斷。

*秦城芭蕉謠

花開來裏，花謝也裏。

*蜀童謠

我有一帖藥，其名曰阿魏，賣與十八子。

*蜀中掃地和尚

水行仙，怕秦川。

*福州謠

騎馬來，騎馬去。

*閩人謠

風吹楊菜鼓山下，不得錢郎戈不罷。

*廣州童謠

羊頭二四，白天雨至。

*桂管童謠

大蟲來。

*湖南童謠

湖南城郭好長街，竟栽柳樹不栽槐。

百姓奔竄無一事，只是椎芒織草鞋。

*長沙童謠

鞭打馬，馬急走。

*湘中童謠

馬去不用鞭，咬牙過今年。

*長沙童謠

三羊五馬，馬子離群，羊子無舍。

*丹陽語

待錢來，待錢來。

*遼述律後謠

青牛嫗，曾避路。

