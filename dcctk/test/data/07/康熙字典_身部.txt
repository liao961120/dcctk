身：《唐韻》失人切《集韻》《韻會》《正韻》升人切，𠀤音申。《說文》躬也，象人之身。《爾雅·釋詁》我也。《疏》身，自謂也。《釋名》身，伸也。可屈伸也。《廣韻》親也。《九經韻覽》軀也。總括百骸曰身。《易·艮卦》艮其身。又《繫辭》近取諸身。《書·伊訓》檢身若不及。《孝經·開宗明義章》身體髮膚，受之父母。又《詩·大雅》大任有身。《傳》身，重也。《箋》重爲懷孕也。《疏》以身中復有一身，故言重。又告身。《唐書·選舉志》擬奏受皆給以符，謂之告身。又《史記·西南夷傳》身毒國。《註》索隱曰：身音捐。又《韻補》叶尸連切。《楊方·合歡詩》我情與子合，亦如影追身。寢共織成被，絮用同功綿。

𨈐：《篇韻》古文厥字。註詳厂部十畫。

𨈑：《字彙補》古文厥字。註詳厂部十畫。

躬：《唐韻》居崇切《集韻》《韻會》居雄切，𠀤音弓。《說文》躳或从弓，身也。《五經文字》躬，俗躳字。今經典通用。《易·蒙卦》見金夫不有躬。又《艮卦》艮其身，止諸躬也。《疏》躬，猶身也。《書·太甲》惟尹躬克，左右厥辟。《詩·邶風》我躬不閱。又《周禮·春官·大宗伯》伯執躬圭。《註》以人形爲瑑飾。又姓。《廣韻》出《何氏姓苑》。又《韻補》叶姑弘切《易·震卦》不于其躬，于其鄰。《班固·東都賦》登靈臺考休徵，俯仰乎乾坤，參象乎聖躬。又叶俱王切。《𨻰琳·大荒賦》延年其可留兮，何勤遠以苦躬。紛吾情之駘蕩兮，嗟吾願有弗遑。考證：〔《班固·東都賦》登靈臺乎考休徵。〕謹照原文臺下省乎字。

𨈓：《玉篇》力登切，音楞。身也。

𨈔：《篇海》同𨊍。

𨈕：《篇韻》歪上聲。地名。

𨈘：《集韻》山巧切，稍上聲。𨈘𨈘，體長貌。

𨈙：《篇海》音泄。使也。

𨈚：《廣韻》房脂切《集韻》《韻會》頻脂切，𠀤音琵。䠸𨈚，體柔。或作𨉮、𨉊。通作毗。

𨈛：《廣韻》《集韻》《韻會》𠀤章移切，音支。與胑同。《玉篇》𨈛，體也。

𨈜：《篇海》同𨈭。○按𨈭卽聃字。𨈜又因𨈭而譌。

躭：《玉篇》俗耽字。

𨈝：《篇海》與爐同。太上作。身中隂陽旣濟爲爐也。

𨈞：《正字通》同服。

𨈟：《篇韻》同我。《正字通》從我爲正。攺作𨈟，非。

𨈠：《篇韻》音耽。義闕。《字彙補》同𨊍。又𨊗、𨈔，《篇海》同𨊍。

𨈡：《篇海》䠶亦作𨈡。○按䠶卽射字。𨈡又因䠶而譌。

𨈢：《篇韻》同躿。

䠲：《正字通》聆字之譌。

𨈩：《玉篇》蒲末切，音跋。《篇海》行急也。蒲沒切。

𨈪：《廣韻》《集韻》《韻會》𠀤章移切，音支。與胑同。亦作肢。通作支。

躰：《玉篇》俗軆字。

𨈫：《集韻》重主切，音柱。身直貌。或作𦙴。

䠳：《集韻》癡鄰切，音伸。走貌。

䠴：《篇海》側謹切，音𣐽。身端也。

𨈬：《玉篇》同軀。俗字。

𨈭：《玉篇》俗聃字。《干祿字書》𨈭，通聃。《篇海》亦作𨈜。

䠵：《廣韻》《集韻》𠀤符遇切，音附。䠵䠼，著衣也。《類篇》䠵䠼，服稱也。

䠶：《說文》射本字。弓弩發於身而中於遠也。从矢从身。《徐曰》䠶者，身平體正，然後能中也。篆文作射，从寸，亦法度也。詳射字註。

𨈮：《玉篇》敕龍切。𨈮直也。

𨈸：《篇海》古活切，音郭。同聒。

䠷：《廣韻》《集韻》《韻會》《正韻》𠀤土了切，音眺。身長貌。又《集韻》他弔切，音糶。義同。

𨈹：《集韻》吐孔切，音桶。䡁𨈹，身不端。

䠸：《廣韻》苦瓜切《集韻》枯瓜切，𠀤音誇。䠸𨈚，軆柔。《玉篇》䠸𨈚，以體柔誇人也。《爾雅·釋言》作夸毗。

䠹：《正字通》俗骸字。

躱：《玉篇》丁果切，多上聲。身也。

躲：《字彙》同躱。

𨈺：《篇韻》音耶。《字彙補》父也。○按卽爺字之譌。

𨈻：《字彙補》同自。○按卽自字之譌。

𨈼：《字彙補》與孕同。

𨉈：《篇海》他頂切，庁上聲。身長直也。

躳：《唐韻》居崇切《集韻》《韻會》居雄切，𠀤音弓。《說文》身也。从身，从呂。《註》徐曰：呂，古膂字，象人垂骨之形。或从弓。

躴：《廣韻》魯當切《集韻》盧當切，𠀤音郞。《玉篇》躴躿，身長貌。

𨉉：《篇海》與𨈚同。

𨉊：《集韻》𨈚，或作𨉊。

𨉋：《篇韻》音脫。地名。

𨉌：《篇韻》音促。《字彙補》與蹴同。

𨉍：《字彙補》同𧳖。

䠻：《廣韻》《集韻》《韻會》𠀤去仲切，音焪。使役也。亦作㑋。《類篇》曲躬也。

躶：《廣韻》郞果切《集韻》魯果切，𠀤音裸。袒也。同𧝹、臝。《玉篇》赤體也。亦作裸。《史記·𨻰丞相世家》躶而佐刺船。

𨉔：《集韻》與軇同。

躷：《篇海》與矮同。一云坐倚貌。

躸：《廣韻》《集韻》𠀤居宜切，音羈。《玉篇》身單貌。《類篇》身也。又《集韻》丘奇切，音欹。隻也。

躹：《集韻》居六切，音掬。躹躬也。《篇海》通作鞠。

𨉕：《字彙補》𨉕車百乗。見《史記》。音義未詳。

𨉖：《字彙補》隱入也。今官牒多用此字。音未詳。

𨉗：《篇韻》同軉。

𨉢：《廣韻》柱用切《集韻》儲用切，𠀤音重。婦人脤也。

躽：《廣韻》《集韻》𠀤於殄切，音蝘。身向前也。《類篇》曲身。又《玉篇》躽體怒腹也。又《集韻》隱幰切，音偃。傴也。

䠼：《廣韻》傷遇切《集韻》舂遇切，𠀤音戍。䠵䠼，服稱也。

𨉣：《集韻》虛加切，音岈。身傴貌。

𨉤：《篇海》胡光切，音皇。𨉤，樂鐘聲。又音橫。義同。

𨉥：《字彙補》同面。○按卽面字之譌。

𨉦：《字彙補》同體。

䠽：《廣韻》戸來切《集韻》何開切，𠀤音孩。《玉篇》躴䠽，體長貌。又《集韻》《類篇》𠀤魚開切，音皚。義同。

𨉮：《集韻》與𨈚同。

𨉯：《玉篇》俗聘字。《隷釋》《鄭季宣𥓓》𨉯君之孫。卽聘字。

𨉰：《篇海》同躴。

𨉱：《篇海》他曠切，音盪。弱也。又七甚切，音沁。義同。沁，七鴆切。

𨉹：《集韻》古獲切，音國。𨉹𨊛，倮也。

躿：《廣韻》苦岡切《集韻》丘岡切，𠀤音穅。《玉篇》粮糠，身長也。

軀：《唐韻》豈俱切《集韻》《韻會》虧于切，𠀤音區。《說文》體也。《釋名》軀，區也。是衆名之大，若區域也。《前漢·蓋寬饒傳》用不訾之軀。《荀子·勸學篇》曷足以美七尺之軀哉。《集韻》軀或作𩪍。又《韻補》叶祛尤切。《楊方·合歡詩》同聲好相應，同氣自相求。我情與子親，譬如影追軀。

軁：《集韻》郞侯切，音婁。軀軁，傴也。又隴主切，音縷。僂或作軁。尩也。又龍遇切，音屢。義同。

𨉺：《字彙補》與窮同。

䠿：《玉篇》五拜切，音外。人名。

軂：《集韻》郞到切，音澇。軂軇，身長貌。

𨉿：《篇海》而兗切。《字彙》同軟。

軃：《篇韻》音妥。廣厚也，垂下也。《正字通》嚲字之譌。

軄：《玉篇》俗職字。

𨊀：《篇韻》同𨉯。○按卽𨉯字之譌。

𨊁：《字彙補》與耋同。《篇韻》亦作𨊆。

軆：《廣韻》他禮切《集韻》土禮切，𠀤音挮。與體同。俗作躰，非是。

䡀：《集韻》旨善切，音饘，倮也。或作儃。《類篇》體搖也。

𨊍：《篇海》丁含切，音單。好也，翫也。亦作𨊗、𨈔。

𨊎：《篇海》同𨊓。

𨊓：《篇海》奴頂切，寧上聲。本作矃，垢也。

軇：《集韻》大到切，音導。軂軇，身長也。或作𨉔。

𨊔：《集韻》盧甘切，音藍。𨊔𨊝，身長貌。

𨊕：《篇海》與𡣕同。

𨊖：《正字通》俗軁字。

𨊗：《篇海》同𨊍。

𨊘：《篇海》音與軀同。○按卽軀字之譌。

𨊛：《集韻》狼狄切，音歷。𨉹𨊛，倮也。

䡁：《集韻》魯孔切，音籠。䡁𨈹，身不端也。

𨊝：《集韻》鋤咸切，音讒。艦𨊝，身長也。

軉：《篇海》魚欲切，音玉。古者貨貝爲寶，家有珍貝爲寶，又人之身精氣不散亂爲寶。太上作。《亳州𥓓》上有之。

