骨：《唐韻》《韻會》古忽切《集韻》吉忽切，𠀤音汨。《說文》肉之覈也。《釋名》骨，滑也。骨堅而滑也。《靈樞經》腎主骨，張筋化髓榦，以立身。《周禮·天官·疾醫》以酸養骨。《註》酸木味，木根立地中似骨。《疏》謂似人之骨立肉中者。《列子·天瑞篇》精神者，天之分。骨骸者，地之分。屬天，淸而散。屬地，濁而聚。又牲骨。《禮·祭統》凡爲俎者，以骨爲主。《儀禮·鄕射禮註》以骨名肉，骨貴也。又姓。《隋書·骨儀傳》骨儀，京兆長安人。又《唐書·東夷傳》新羅，其族名第一骨，第二骨，以自別。又苦骨，苦參別名。又多骨，白荳𦸅別名。見《本草綱目》。

䯆：《篇海》音弋。小骨。

𩨑：《集韻》湯丁切，音㕔。《類篇》腨骨。

𩨒：《正韻》堅溪切，音雞。《篇海》同肌。《列子·黃帝篇》𩨒骨無䃣。《註》與肌同。

䯇：《廣韻》《集韻》𠀤苦骨切，音窟。力作也。《博雅》勤仂也。《玉篇》用力也。又《廣韻》口滑切，音闊。義同。

骩：《正字通》𩨖字之譌。○按《說文》从凡。《毛晃·增韻》从九。

骪：《唐韻》於詭切《集韻》《韻會》鄔毀切，𠀤音委。《說文》骨耑骪奊也。《玉篇》骨曲也。又《前漢·淮南厲王傳》骪天下正法。《註》師古曰：骪，古委字，謂曲也。《枚臯傳》其文骪骳。《註》骪骳，猶言屈曲也。又《楚辭·招隱士》林木茷骪。《王逸註》枝條盤紆。又《司馬相如·上林賦》崔錯癹骪。《註》郭璞曰：癹骪，蟠戾也。又《司馬相如·大人賦》容以骪麗兮。《註》張楫曰：骪麗，左右相隨也。又《揚子·太𤣥經》禍所骪也。《註》禍所鍾也。又姓。《廣韻》出纂文。考證：〔《枚乗傳》其文骪骳。〕謹照原文枚乗改枚臯。

骫：《玉篇》同骪。

𩨔：《篇海》戸八切，音滑。治骨聲。

骬：《廣韻》羽俱切《集韻》雲俱切，𠀤音于。《廣雅》𩩲骬，缺盆骮也。《正字通》胷前缺盆骨。《靈樞經》缺盆以下至𩩲骬，長九寸。

骭：《唐韻》古案切《集韻》《韻會》居案切，𠀤音幹。《爾雅·釋訓》骭瘍爲微。《註》骭，脚脛也。《說文》骸也。《廣韻》脅也。《甯戚·飯牛歌》短布單衣適至骭。《九經韻覽》亦作幹。又《集韻》下晏切，音𧿂。又侯旰切，音翰。又下𥳑切，音限。義𠀤同。

𩨕：《篇海》音牙。髂也。○按《音義》與《玉篇》𩨠字同，疑卽𩨠字之譌。

骮：《廣韻》與職切《集韻》逸職切，𠀤音弋。𢎀，或作骮。缺盆骨。《玉篇》小骨也。

𩨖：《正字通》骪字之譌。

𩨗：《集韻》同骬。

𩨜：《集韻》必駕切，音霸。與杷同。亦作欛。《玉篇》刀𩨜也。《類篇》枋也。

𩨝：《集韻》渠羈切，音奇。與跂同。《類篇》緩走也。

𩨞：《集韻》悉合切，音趿。《類篇》𩨞𩪤，首動貌。

𩨟：《集韻》同骹。

𩨠：《玉篇》五加切，音牙。髂也。

䯈：《廣韻》五丸切《集韻》吾官切，𠀤音岏。《博雅》䯈，䯊也。《玉篇》骼，䯈也。

骯：《廣韻》胡朗切《集韻》下朗切《正韻》下黨切，𠀤音沆。《玉篇》骯髒體胖。詳髒字註。又《廣韻》苦朗切《集韻》口朗切，𠀤音慷。義同。

䯉：《廣韻》烏八切，音軋。《說文》咽中息不利也。

𩨡：《篇海》息淺切，音尠。少也。又桑感切，音糝。骨輕𩨡。

骰：《廣韻》度侯切《集韻》《韻會》《正韻》徒侯切，𠀤音頭。骰子，博陸采具。《類篇》博齒。《溫庭筠詩》玲瓏骰子安紅豆。又《集韻》果五切，音古。股或作骰。

骱：《廣韻》古黠切《集韻》訖黠切，𠀤音戛。《玉篇》䯦骱，小骨。一曰堅也。又《廣韻》胡葛切《集韻》何葛切，𠀤音曷。又《集韻》下介切，音械。又下瞎切，音轄。義𠀤同。

𩨢：《正字通》骱本字。

𩨣：《篇海》音方。脂也。本作肪。

𩨤：《篇海》與骶同。

𩨬：《廣韻》《集韻》𠀤古本切，音袞。與𩩌同。詳𩩌字註。又《類篇》細骨也。

𩨭：《廣韻》去靴切《集韻》丘靴切，𠀤音瘸。手足疾貌。《篇海》𦚢𩨭，手足曲病。

𩨮：《集韻》牙葛切，音枿。《類篇》䯋𩨮，骨高貌。又《集韻》五葛切，音杌。義同。

𩨯：《篇海》巨狨切，音窮。脈也。

𩨰：《集韻》徒結切，音耋。與胅同。《類篇》骨差也。

骲：《廣韻》蒲角切《集韻》《韻會》《正韻》弼角切，𠀤音雹。《爾雅·釋詁》骨鏃不翦羽謂之志。《註》今之骨骲是也。《通鑑》蕭道成晝臥裸袒，宋主昱令起立，畫腹爲的，引滿將射之，道成斂板曰：老臣無罪。乃更以骲箭射其臍。《集韻》骲箭骨鏃，箭不能傷人。又《玉篇》擊也。又《廣韻》薄巧切《集韻》部巧切，𠀤音鮑。又《廣韻》房敎切《集韻》皮敎切，𠀤庖去聲。又《廣韻》《集韻》𠀤普木切，音撲。又《集韻》蒲交切，音庖。又五巧切，音齩。義𠀤同。

䯊：《廣韻》苦何切，音珂。膝骨。又《集韻》丘駕切，䶗去聲。《玉篇》腰骨也。與髂𩩱同。

䯋：《廣韻》《集韻》𠀤蒲撥切，音跋。《玉篇》肩膊也。又《類篇》䯋𩨮，骨高貌。又《廣韻》苦葛切《集韻》丘葛切，𠀤音渴。又《集韻》房廢切，音吠。義𠀤同。

䯌：《集韻》口刀切，音尻。《玉篇》骨也。《篇海》尻骨也。《正字通》尻，脊梁盡處。

骳：《集韻》《韻會》𠀤平義切，音被。𩨖骳，屈曲也。又脛曲。互詳𩨖字註。又《廣韻》母被切，音靡。義同。

骴：《廣韻》疾移切《集韻》《韻會》才支切《正韻》才資切，𠀤音疵。《說文》鳥獸殘骨骴。骴，可惡也。《周禮·秋官·蜡氏》掌除骴。《註》謂死人骨也。骨之尚有肉者，及禽獸之骨，皆是。又《說文》或从肉作胔。《禮·月令》掩骼薶胔。《註》肉腐曰胔。《釋文》有骨曰胔。亦作骴。《集韻》或作髊。《韻會》或作㱴。又《廣韻》《集韻》《韻會》疾智切《正韻》恣四切，𠀤音漬。又《集韻》將此切，音紫。又仕懈切，音砦。義𠀤同。

𩨱：《集韻》同骴。

𩨲：《集韻》莫八切，音㑻。𩨲䯏，所以礙也。

䯍：《廣韻》《集韻》𠀤郞丁切，音靈。䯍𩨾骨。《類篇》𩪥䯕，骨貌。或省作䯍。

骵：《正字通》俗體字。

𩨳：《集韻》苦骨切，音窟。《前漢·揚雄傳》西厭月𩨳。《註》服虔曰：月𩨳，月所生也。又《集韻》當沒切，音咄。《玉篇》鳥鳴豫知吉凶。

𩨴：《廣韻》以沼切《集韻》以紹切，𠀤音鷕。肩骨。《類篇》脅骨。與䯚同。《五經文字》𩨴，又作𩩓。

骶：《廣韻》都計切《集韻》丁計切，𠀤音帝。《博雅》背謂之骶。又《玉篇》臀也。又《集韻》典禮切，音邸。義同。

骷：《集韻》空胡切，音枯。《廣韻》骷，髆䯊也。

䯎：《集韻》居案切，音幹。《類篇》體也。

𩨵：《字彙補》同肢。○按卽胑字之譌。

𩨶：《篇海》音曷。骨堅也。○按卽骱字之譌。

𩨷：《廣韻》同𩨭。

𩨸：《集韻》同𩨳。詳前𩨳字註。又《唐書·地理志》營州土貢：人葠，豹尾，皮，骨𩨸。《釋音》𩨸，都骨切。

䯏：《廣韻》《集韻》𠀤古活切，音括。與𩩎同。骨端也。《博雅》䯊也。又《集韻》戸栝切，音活。義同。又《集韻》戸八切，音滑。《類篇》𩨲䯏，所以礙也。

骸：《唐韻》戸皆切《集韻》《韻會》《正韻》雄皆切，𠀤音諧。《說文》脛骨也。《博雅》骨也。《左傳·宣十五年》析骸以爨。《莊子·逍遙遊》百骸九竅六藏，賅而存焉。又《德充符》直寓六骸。《釋文》手足首身也。又《集韻》柯開切，音該。與胲同。《類篇》足大指毛也。

䯐：《篇海》戸皆切，音諧。䯐骨。

䯑：《廣韻》苦光切《集韻》枯光切，𠀤音硄。《博雅》䯊也。《玉篇》䯑䯖，股骨也。

䯒：《廣韻》戸庚切《集韻》何庚切，𠀤音行。《類篇》牛脊後骨。

𩨽：《集韻》都回切，音堆。《類篇》骨起。

𩨾：《廣韻》五瓜切《集韻》吾瓜切，𠀤音譁。䯞𩨾骼骨。

骹：《唐韻》口交切《集韻》《韻會》《正韻》丘交切，𠀤音敲。《說文》脛也。《廣韻》脛骨近足細處。《周禮·冬官考工記·輪人》參分其股圍，去一以爲骹圍。《註》骹謂近牙者也。言骹以喻其細。又《周禮·冬官考工記·弓人註》齊人名手足𢯲爲骹。又《爾雅·釋畜》馬四骹皆白驓。《註》骹，膝下也。又《揚子·方言》骹謂之銎。《註》卽矛刃。《類篇》或作𩨟。又《集韻》居肴切，音交。又下巧切，音佼。又後敎切，音效。又口敎切，敲去聲。義𠀤同。又《集韻》虛交切，音哮。與髇同。鳴鏑也。考證：〔《周禮·冬官考工記弓人註》齊人名手足掔爲骹。〕謹照原文掔改𢯲。

䯓：《廣韻》苦圭切《集韻》傾畦切，𠀤音暌。肩骨。又《玉篇》六畜頭中骨。《相鶴經》䯓頰䯔耳則知時。

骺：《廣韻》戸鉤切《集韻》胡溝切，𠀤音侯。骨骺。《玉篇》䯏，骺也。《類篇》骨端謂之骺。一曰骨鏃。或作𩩵。又《集韻》居𠋫切，音構。義同。

𩨿：《集韻》謨杯切，音枚。同脢。《類篇》背肉也。又《篇海》莫代切，音邁。脊側之肉也。

骻：《廣韻》苦化切《集韻》枯化切，𠀤音跨。《玉篇》腰骨。《類篇》股閒也。《唐書·車服志》有從戎𡙇骻之服。《釋音》腰骻。《廣韻》同跨。《韻會》或作胯袴。又《集韻》《正韻》𠀤苦瓦切，音袴。同踝。

骼：《唐韻》古伯切《集韻》《韻會》《正韻》各頟切，𠀤音格。《說文》禽獸之骨曰骼。《周禮·秋官·蜡氏疏》言骼骴者，凡人物皆是。《禮·月令》掩骼薶胔。《註》骨枯曰骼。《釋文》露骨曰骼。又《集韻》剛鶴切，音各。《類篇》牲後脛骨。《儀禮·特牲饋食禮》舉骼及獸魚如初。又《有司徹羊骼註》古文骼爲胳。《九經韻覽》骼或作髂。

𩩀：《字彙補》奴老切，同腦。詳肉部腦字註。

䯔：《浮丘伯相鶴經》䯓頰䯔則知時。《註》䯔音責。《字彙補》譌引作𩨛，非。

𩩁：《篇韻》音刓。䯊𩩁也。○按卽䯈字之譌。

𩩂：《篇韻》音頷。與𩩊同。○按卽𩩊字之譌。

𩩃：《篇韻》音幹。肋脅骨。○按卽幹字之譌。

䯕：《集韻》湯丁切，音㕔。《類篇》𩪥䯕，長骨貌。

𩩉：《集韻》虛交切，音哮。與髇同。《唐書·地理志》嬀州土貢𩩉矢。釋音，𩩉鳴鏑。

䯖：《廣韻》魯當切《集韻》盧當切，𠀤音郞。《博雅》䯑䯖，䯊也。《玉篇》股骨也。《廣韻》股肉也。又《集韻》呂張切，音良。義同。

䯗：《廣韻》傍禮切《集韻》部禮切，𠀤音陛。與髀同。股也。又與䏶同。《韓愈·陸渾山火詩》髤其肉皮通䏶臀。《註》䏶，从月从骨。一也。

𩩊：《篇海》同頷。

骽：《廣韻》《集韻》𠀤吐猥切。與腿同。《玉篇》股也。

𩩋：《集韻》呼經切，音形。《玉篇》骨也。

䯘：《廣韻》《集韻》𠀤胡玩切，音換。膝骨。又《類篇》垸或作䯘。以黍和灰而䰍也。

𩩌：《廣韻》《集韻》《韻會》《正韻》𠀤古本切，音袞。《禮·祭法》夏后氏亦褅黃帝而郊鯀。《釋文》鯀，本又作𩩌。

𩩍：《集韻》傍丁切，音娉。《類篇》肋骨。

䯙：《集韻》匪父切，音甫。《博雅》䯊也。又《集韻》匹各切，音魄。或作髆。

䯚：《廣韻》以沼切《集韻》以紹切，𠀤音鷕。脅骨也。《詩·小雅·大庖不盈傳》射左髀達於右䯚，爲下殺。《疏》射左股髀，而達於右脅䯚。《釋文》䯚謂水膁也。字書無此字。一本作𩨴。《唐書·禮樂志》左髀達於下䯚，爲下射。《釋音》䯚，肩骨也。又《集韻》胡了切，音皛xiào。又子小切，音勦。義𠀤同。

骾：《唐韻》《集韻》《韻會》𠀤古杏切，音梗。《說文》食骨留咽中也。《註》徐鍇曰：古有骨骾之臣，遇事敢刺骾，不從俗也。《晉書·崔洪傳》骨骾不同於物。《集韻》通作鯁。

𩩎：《集韻》古活切，音括。《說文》骨耑也。《玉篇》亦作䯏。互詳䯏字註。

𩩏：《字彙補》戸皆切，音諧。𩩏骨也。○按卽骸字之譌。

𩩗：《集韻》詩車切，音奢。《玉篇》骨也。

𩩘：《廣韻》於許切《集韻》歐許切，𠀤音雨。《玉篇》肩骨。或省作𣄘。

骿：《唐韻》部田切《集韻》《正韻》蒲眠切，𠀤音騈。《說文》幷脅也。晉文公骿脅。《註》徐曰：謂肋骨連合爲一也。骿胝字同，今別作腁，非。《晉語》聞其骿脅，欲觀其狀。《註》骿，幷榦也。《左傳》作駢。

髀：《唐韻》幷弭切《集韻》《韻會》補弭切《正韻》補委切，𠀤音俾。《說文》股也。《釋名》髀，𤰞也。在下稱也。《禮記·深衣》帶下毋厭髀。又《祭統》殷人貴髀。《註》爲其厚也。又《集韻》母婢切，音弭。義同。又《廣韻》傍禮切，音陛。與䯗同。或作䏶。考證：〔《禮·三年問》帶下毋厭髀。〕謹照原書改禮記深衣。

𩩙：《玉篇》同髀。

𩩚：《正字通》俗髀字。

𩩛：《玉篇》巨綺切，音技。小骨也。

䯛：《篇海》烏貫切，音惋。膝䯛也。《唐書·孝友傳》張進昭截左䯛，廬于墓。

𩩜：《集韻》同𩪦。《黃帝素問》𩩜，骨之充也。

𩩝：《廣韻》苦江切《集韻》枯江切，𠀤音腔。𩪘𩩝，尻骨。

䯜：《唐韻》《集韻》𠀤他歷切，音逖。《說文》骨閒黃汁也。又《集韻》丑格切，音斥。義同。又《廣韻》《集韻》𠀤思積切，音昔。胯骨閒也。

𩩞：《集韻》樹僞切，音瑞。黍器先以屑垸之也。

𩩟：《玉篇》知劣切，音輟。續骨也。

𩩠：《廣韻》《集韻》𠀤昨沒切，音捽。《玉篇》小骨也。又《集韻》蒼沒切，音猝。義同。

髁：《唐韻》《集韻》𠀤苦臥切，音課。《說文》髀骨也。《博雅》臎髁，𩪜也。《廣韻》膝骨。又《集韻》苦果切，音顆。又苦禾切，音科。義𠀤同。又《集韻》苦瓦切，音跨。《莊子·天下篇》謑髁無任。《釋文》謑髁，不正貌。王云：猶謹刻也。《韻會》髁，今作骻。又《集韻》苦會切，音檜。義同。或作𡱼。

𩩡：《集韻》盧登切，音稜。《類篇》骨高貌。

𩩢：《集韻》語支切，音輗。骨貌。

𩩣：《字彙補》音鷕。肩骨也。○按卽䯚字之譌。

䯝：《集韻》同𩪦。

𩩭：《集韻》所澋切，音眚。與㾪同。瘦也。

𩩮：《集韻》動五切，音杜。《類篇》顱也。

𩩯：《廣韻》薄泫切《集韻》婢典切，𠀤音辨。骨𩩯生貌。

𩩰：《篇海》口駭切，音楷。同𦝨。瘦也。

髂：《廣韻》枯駕切《集韻》《韻會》丘駕切《正韻》枯架切，𠀤䶗去聲。《玉篇》腰骨。《前漢·揚雄傳》折骨拉髂。

𩩱：《玉篇》同髂。

䯞：《廣韻》苦瓜切，音誇。額上骨也。《玉篇》䯞𩨾，骼上骨也。

䯟：《廣韻》《集韻》𠀤徒對切，音隊。《玉篇》𩪁䯟，愚貌。

𩩲：《廣韻》胡葛切《集韻》何葛切，𠀤音曷。《玉篇》𩩲𩨗，肩骨。詳𩨗字註。又《集韻》許竭切，音歇。又許代切，音儗。義𠀤同。

𩩳：《集韻》豎勇切，音歱。與𤺄同。脛氣足腫。亦作𤺄𡰕𡰁。

𩩴：《集韻》魚咸切，音嵒。《類篇》𩪢𩩴，骨高貌。

𩩵：《集韻》同骺。

髃：《廣韻》遇俱切《集韻》《韻會》元俱切，𠀤音虞。與腢同。《說文》肩前也。《詩·小雅·大庖不盈傳》自左膘而射之，達於右腢，爲上殺。《釋文》腢，本亦作髃。謂肩前兩閒骨。又《廣韻》五口切《集韻》《韻會》《正韻》語口切，𠀤音偶。又《集韻》吾回切，音嵬。又五公切，音㟅。義𠀤同。

𩩶：《篇海》於豔切，音厭。飽也。同饜。

髆：《唐韻》補各切《集韻》《韻會》伯各切，𠀤音博。《說文》肩甲也。《前漢·武帝紀》皇子髆爲昌邑王。《註》晉灼曰：髆，許愼以爲肩髆字。《集韻》或作䯙。又《集韻》匹各切，音粕。義同。本作䯙。

𩪀：《集韻》傳追切，音推。《類篇》項後骨也。

髇：《廣韻》許交切《集韻》《正韻》虛交切，𠀤音哮。《玉篇》髇，箭也。《類篇》或作骹𩩉。

𩪁：《五音集韻》苦外切，音快。《玉篇》𩪁䯟，愚貌。䯟原刻从骨从遂。

𩪂：《集韻》魚開切，音皚。《類篇》顂𩪂，頭長貌。

髈：《廣韻》匹朗切《集韻》普朗切，𠀤滂上聲。髀，吳人云髈。《玉篇》股也，脅也。又《廣韻》步光切《集韻》蒲光切，𠀤音旁。與膀同。膀胱。

䯠：《廣韻》《集韻》𠀤烏皓切，音媼。藏骨。《玉篇》腰骨。

𩪃：《集韻》下蓋切，音害。《玉篇》骨也。

𩪄：《篇海》與髓同。

𩪅：《集韻》同髀。

䯡：《集韻》吉念切，兼去聲。瘦貌。

髉：《廣韻》《集韻》𠀤北角切，音剝。骱骺。《玉篇》骨耑也。《類篇》骨堅白。又《集韻》訖岳切，音覺。義同。

髊：《集韻》同骴。《玉篇》腐骨也。《呂氏春秋》揜骼霾髊。《註》有骨曰髊。又《集韻》倉何切，音蹉。通作磋。治牙骨也。

𩪆：《篇韻》古文體字。註詳十三畫。

髍：《唐韻》莫鄱切《集韻》《韻會》莫波切《正韻》眉波切，𠀤音摩。《說文》㾫病也。《類篇》謂身支半枯也。

䯢：《集韻》同髍。又《集韻》母果切。與麽同。《前漢·敘傳》又况幺䯢尚不及數子。《註》小也。

𩪉：《廣韻》許玉切《集韻》吁玉切，𠀤音頊。與𩔴同。《玉篇》𩪉，顱也。謂髑髏也。《聲類》亦作頊。

𩪊：《集韻》𤰞遙切，音猋。體壯也。或作僄。

𩪋：《廣韻》五勞切《集韻》牛刀切，𠀤音遨。蟹大脚也。《玉篇》蟹鈐。

𩪌：《廣韻》扶用切《集韻》房用切，𠀤音俸。灼龜坼。又《篇海》胷也。《正字通》卽胷前骨會合處，猶衣之有縫。

𩪍：《廣韻》昌朱切，音樞。𩪍骨。《玉篇》身也。《正字通》與軀同。

髎：《廣韻》落蕭切《集韻》憐蕭切，𠀤音聊。《玉篇》髖也。《方書》章門下八寸監骨上陷中，爲居髎。缺盆中上毖骨際陷中央，爲天髎。《類篇》一曰馬胯上骨爲八髎。又《廣韻》力昭切《集韻》離昭切，𠀤音燎。又《集韻》力交切，音寥。又力弔切，音嫽。義𠀤同。

𩪎：《集韻》母朗切，音莽。《類篇》肮𩪎，體胖也。

𩪏：《集韻》同髓。

𩪐：《廣韻》古獲切，音馘。曲脚中也。同膕。

髏：《廣韻》落侯切《集韻》《韻會》郞侯切，𠀤音樓。《說文》髑髏也。《博雅》𩑒顱謂之髑髏。《莊子·至樂篇》莊子之楚，見空髑髏。《集韻》或作䫫。

𩪑：《字彙補》與鏁同。

𩪒：《字彙補》與髊同。

𩪗：《唐韻》《集韻》𠀤居月切，音厥。與𦠑同。《說文》臀骨也。

䯣：《唐韻》《集韻》𠀤丘愧切，音喟。《說文》厀脛閒骨也。《廣韻》膝加地也。又《集韻》古對切，音憒。《類篇》頭骨貌。

𩪘：《廣韻》宅江切《集韻》傳江切，𠀤音幢。𩪘𩩝，尻骨也。或作朣。

𩪙：《玉篇》音億。胷骨也。○按卽𩪙字之譌。

髐：《集韻》虛交切，音哮。《玉篇》髐，箭也。又《莊子·至樂篇》莊子之楚，見空髑髏，髐然有形。《釋文》髐，白骨貌。又《集韻》馨幺切，音撓。義同。

𩪚：《篇海》與髎同。

𩪛：《集韻》匹角切，音璞。骨箭。

𩪜：《廣韻》《集韻》𠀤其月切，音橜。尾本也。《玉篇》與𩪗同。

𩪠：《廣韻》《集韻》𠀤於陵切，音膺。《玉篇》同膺。

𩪡：《廣韻》《集韻》𠀤徒渾切，音豚。《說文》本作𡱂，髀也。《註》徐曰：或作𩪡，从骨殿。今文作臀。《玉篇》與臋同。《廣韻》與𦞠同。

髑：《唐韻》《集韻》《韻會》徒谷切《正韻》杜谷切，𠀤音獨。《說文》髑髏，項也。詳髏字註。《廣韻》同䫳。

𩪢：《集韻》丘銜切，音嵌。《類篇》𩪢𩩴，骨高貌。

𩪣：《集韻》乙力切，音億。與肐同。亦作臆𩪩。詳後𩪩字註。

髒：《廣韻》《集韻》《韻會》子朗切《正韻》子黨切，𠀤音駔。肮髒，體胖。又《集韻》《韻會》《正韻》𠀤則朗切，音葬。《後漢·趙壹傳》抗髒倚門邊。《註》抗髒，婞直之貌。

䯤：《唐韻》《集韻》《韻會》《正韻》𠀤古外切，音儈。《說文》骨擿之可會髮者。通作會。《詩·衞風》會弁如星。《傳》皮弁所以會髮。《釋文》會，說文作䯤。《周禮·夏官·弁師》王之皮弁會五采。《註》故書會作䯤，謂以五采束髮也。又通作檜。《儀禮·士喪禮》檜用組乃筓。《註》檜讀與䯤同，書之異耳。沛國人謂反紒爲䯤。《廣韻》䯤，同鬠。

𩪤：《集韻》五盍切，音嶫。𩨞𩪤，首動貌。或作𩕟。

𩪥：《集韻》郞丁切，音靈。《類篇》𩪥䯕，骨貌。或省作䯍。

𩪦：《唐韻》《韻會》《正韻》悉委切《集韻》選委切，𠀤音瀡。《說文》骨中脂也。《前漢·郊祀志》先鬻鶴𩪦毒冒犀玉二十餘物漬種。《集韻》或作髓䯝𩪏膸𩩜。《篇海》亦作𩪄𩪷。

髓：《集韻》同𩪦。《釋名》髓，遺也，遺，〈氵匱〉也。《前漢·禮樂志》浹肌膚而臧骨髓。

𩪧：《集韻》𤰞義切，音臂。《博雅》𢑁㢾，𩪧也。《玉篇》弓弭。又《集韻》必益切，音辟。又毗亦切，音擗。義𠀤同。

體：〔古文〕𩪆《唐韻》《正韻》他禮切《集韻》《韻會》土禮切，𠀤涕上聲。《說文》總十二屬也。《釋名》體，第也。骨肉毛血表裏大小相次第也。《廣韻》四支也。《禮·中庸》動乎四體。又《易·文言》君子體仁，足以長人。《疏》體包仁道。又《書·畢命》辭尚體要。《註》辭以理實爲要。又《詩·衞風》爾卜爾筮，體無咎言。《傳》體，兆卦之體。又《詩·大雅》方苞方體，維葉泥泥。《箋》體，成形也。又《周禮·天官》體國經野。《註》體，猶分也。又《周禮·天官·內饔》辨體名肉物。《註》體名，脊脅臂臑之屬。又《禮·文王世子》外朝以官體異姓也。《註》體，猶連結也。又《禮·學記》就賢體遠。《註》體，猶親也。又《禮·中庸》體物而不可遺。《註》猶生也。又《禮·中庸》體羣臣也。《註》猶接納也。又《左傳·昭二十年》聲亦如味，一氣二體。《疏》樂之動身體者，唯有舞耳。舞者有文武二體。《廣韻》俗作軆。《集韻》作躰。《增韻》俗作体，非。

𩪨：《篇海》𩪋本字。

𩪩：《集韻》乙力切，音億。與肐同。胷骨也。○按字當从𠶷。𠶷，古意字。《玉篇》譌作𩪙，非。

𩪪：《字彙補》與𩩳同。

䯥：《集韻》五紺切，音儑。首骨高貌。又《集韻》乞及切，音泣。與𦡹同。朐脯也。一曰乾也。

𩪭：《篇海》胡郭切，音鑊。骨聲。又美肉。

𩪮：《集韻》母果切，音麽。漏病也。

髕：《唐韻》毗忍切《集韻》婢忍切，𠀤同臏。《說文》厀耑也。《白虎通》髕，去膝蓋骨也。《史記·鄒陽傳》司馬喜髕脚於宋。《前漢·𠛬法志》髕罰之屬五百。

髖：《唐韻》苦官切《集韻》《韻會》《正韻》枯官切，𠀤音寬。與臗同。《說文》𩩙上。《博雅》髖，䯊也。《釋名》髖，緩也。其腋皮厚而緩也。《廣韻》兩股閒也。《前漢·賈誼傳》屠牛垣一朝解十二牛而芒刃不頓者，所排擊剝割皆衆理解也，至于髖𩩙之所，非斤則斧。又《廣韻》苦昆切《集韻》枯昆切，𠀤音坤。體也。𩪡也。

𩪲：《廣韻》胡八切《集韻》下八切，𠀤音黠。齧骨聲。《篇海》亦作䶤。

䯦：《廣韻》莫撥切《集韻》莫葛切，𠀤音末。骨堅也。《玉篇》䯦骱，小骨。又《集韻》莫八切，音㑻。義同。

𩪳：《正字通》髊本字。

髗：《廣韻》落胡切《集韻》龍都切，𠀤音盧。與顱同。《唐書·張九齡傳》髗足旁午。《釋音》髗，頭髗。

𩪷：《篇海》與髓同。

𩪸：《集韻》狼敵切，音歷。《類篇》骨病。

𩪹：《字彙補》同䯣。

𩪻：《字彙補》䯦字之譌。

𩪼：《集韻》逵員切，音權。與顴同。《類篇》輔骨曰顴。

𩪾：《集韻》閭員切，音攣。與𤼣同。病體拘曲也。亦作癵𤼣。

