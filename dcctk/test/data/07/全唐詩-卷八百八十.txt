*城陽公主卜繇

二火皆食，始同榮，末同戚。

*馮存澄為明皇占

合因斬關，鑄印乘軒。始當果斷，終得嗣天。

*錢知微卜賣天津橋

兩頭點土，中心虛懸。人足踏跋，不肯下錢。

*王山人為李衛公按冥

位極人臣，壽六十四。

*鐘傳客占曆日包橘

太歲當頭坐，諸神不敢當。其中有一物，常帶洞庭香。

*馬重績占隨卦繇辭

南瞻析木，木不自續。虛而動之，動隨其覆。

*方龜精為錢元懿蔔詞

太乙接天河，金華寶貝多。郡侯六十六，別處不經過。

*葉簡占失牛

占失牛，已被家邊載上州。欲知賊姓一斤求，欲知賊名十幹頭。

*又射覆橘子

圓似珠，色如丹。儻能擘破同分吃，爭不慚愧洞庭山。

*射覆巾子

近來好裹束，各自競尖新。秤無三五兩，因何號一斤。

*射覆二雞子

此物不難知，一雄兼一雌。誰將打破看，方明混沌時。

*天沖星占

天沖抱極泣帝前，血濁霧下天下冤。

*占月語

月如彎弓，少雨多風。月如仰瓦，不求自下。

*占雨

幹星照濕土，明日依舊雨。

雲行西，星照泥。

朝霞不出門，暮霞行千里。

天將雨，鳩逐婦。

*占四時甲子雨

春雨甲子，赤地千里。夏雨甲子，乘船入市。秋雨甲子，禾頭生耳。冬雨甲子，牛羊凍死。鵲巢下地，其年大水。

*占年

要見麥，見三白。

正月三白，田公笑赫赫。

*樹稼諺

樹稼，達官怕。

*相書語

目有四白，五夫守宅。

*葬書語

葬壓龍角，其棺必斫。

朱雀和鳴，子孫盛榮。

朱雀悲哀，棺中見灰。

安龍頭，枕龍角。不三年，自消鑠。

安龍頭，枕龍耳。不三年，萬乘至。

*陰陽書語

喬木先枯，眾子必孤。

*本草采萍時日歌

不在山，不在岸，采我之時七月半。選甚癱風與緩風，些小微風都不算。豆淋酒內下三丸，鐵襆頭上也出汗。

*和劑方補骨脂丸方詩

三年時節向邊隅，人信方知藥力殊。

奪得春光來在手，青娥休笑白髭須。

*李廷珪藏墨訣

贈爾烏玉玦，泉清研須潔。避暑懸葛囊，臨風度梅月。

