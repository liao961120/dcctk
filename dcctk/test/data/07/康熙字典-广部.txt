广：《唐韻》《集韻》魚檢切《韻會》疑檢切，𠀤醃上聲。《說文》因广爲屋。象對刺高屋之形。《徐鉉曰》因广爲屋，故但一邊下。《增韻》棟頭曰广。《韓愈·遊湘西寺詩》剖竹走泉源，開廊架屋广。又《釋名》衾，广也。其下廣大，如广受人也。又《廣韻》魚掩切，音隒。義同。

庀：《廣韻》匹婢切《集韻》《正韻》普弭切，𠀤音仳。《玉篇》具也。《左傳·襄九年》官庀其司。又《集韻》治也。《左傳·襄二十五年》楚子木使庀賦。《疏》治之使具也。又《集韻》通作庇。《周禮·地官·遂師》庀其委積。《釋文》庀，又作庇。又《集韻》通作比。《周禮·春官》大胥比樂官。《註》鄭大夫讀比爲庀，錄具樂官。又《集韻》普鄙切，音嚭。又普米切，批上聲。義𠀤同。

庁：《廣韻》他丁切，音汀。《玉篇》平也。又與𥑈通。《集韻》𥑈，省作庁。

庂：《篇韻》阻力切，音側。赤庂，漢錢名。《前漢·食貨志》公卿請令京師鑄官，赤庂一當五。其後二歲，赤庂錢賤，民不便，又廢。《註》應劭曰：所謂子紺錢也。如淳曰：以赤銅爲其郭。今錢郭見有赤者，不知作法云何也。

㡯：《廣韻》古文宅字。註詳宀部三畫。又《廣韻》古文度字。《易·乾坤鑿度》庖氏先文作鑿㡯。註詳六畫。又與謀度之度通。《集韻》度或作㡯。

𢇗：《集韻》所嫁切，沙去聲。《玉篇》旁屋也。又《廣韻》𢇗，賤也。

𢇘：《廣韻》魚掩切，音隒。齊𢇘也。

𢇙：《集韻》與廙同。

㡰：《玉篇》籀文宇字。

𢇚：《玉篇》弋勢切，音曳。食廡也。

㡱：《五音集韻》居祐切，音救。灸也。

𢇛：《正字通》㡰字之譌。○按《集韻》充夜切，訓山名。引《爾雅·釋地》東北之美者，㡰山之文皮。又昌石切，訓逐也，遠也。𠀤卽斥字之譌，《字彙》因之。今刪。

𢇜：《集韻》同廡。

庄：《五音集韻》薄庚切，音彭。平也。

𢇝：《海篇》同底。

𢇞：《五音集韻》戸感切，音頷。𢇞嘾，乳汁狀。

庇：《廣韻》《集韻》𠀤必至切，比去聲。《爾雅·釋言》庇庥，廕也。《疏》庇，蔽也。《禮·表記》有庇民之大德。《左傳·襄三十一年》大官大邑，身之所庇也。又《集韻》通作芘。《莊子·養生主》隱將芘其所籟。又覆也。《周禮·冬官考工記》輪人弓長六尺謂之庇軹，五尺謂之庇輪，四尺謂之庇軫。《註》庇謂覆幹也。又《揚子·方言》寄也，齊衞宋魯𨻰晉汝潁荆州江淮之閒曰庇，或曰寓。又《集韻》兵媚切，音秘。義同。又頻脂切，音琵。地名。

庈：《廣韻》巨今切《集韻》渠今切，𠀤音琴。《玉篇》人名。《左傳·隱二年》司空無駭入極，費庈父勝之。

庉：《唐韻》徒損切《集韻》杜本切，𠀤豚上聲。《說文》樓牆也。《玉篇》屯聚之處。《集韻》室中藏也。又《廣韻》《韻會》徒渾切《正韻》徒孫切，𠀤音豚。《集韻》居也。又《爾雅·釋天》風與火爲庉。《註》庉庉，熾盛之貌。又《集韻》徒困切，豚去聲。《博雅》舍也。

床：《玉篇》俗牀字。

𢇣：《集韻》同奩。

𢇤：《集韻》尸類切，水去聲。《玉篇》屋深也。

庋：《廣韻》過委切《集韻》古委切，𠀤音詭。《說文》本作庪。《玉篇》庋，閣也。《集韻》庋閣藏食物。《禮·內則》大夫七十而有閣。《註》閣以板爲之，庋食物也。《唐書·牛仙客傳》前後賜予，緘庋不敢用。又《廣韻》居綺切，音剞。義同。又與攱通。《集韻》攱或作庋。

庌：《唐韻》五下切《集韻》《韻會》《正韻》語下切，𠀤牙上聲。《說文》廡也。《玉篇》舍也。《廣韻》㕔也。《釋名》大屋曰廡。幷冀人謂之庌。庌，正也，屋之正大者也。《六書故》廊廡四達之謂庌。《周禮·夏官·圉師》夏庌馬。《註》庌，廡也。廡所以庇馬涼也。又《集韻》魚駕切《韻會》《正韻》五駕切，𠀤牙去聲。義同。又《集韻》牛加切，音牙。㡸庌，不齊也。

庍：《廣韻》方卦切，音拜。《玉篇》到別也。

庎：《集韻》居拜切，音介。所以庋食器也。《六書故》庎，庋版，令足流水以受滌濯。今人設之於廚。《集韻》或作楐。

𢇥：《海篇》徐醉切，音遂。灰集屋也。

𢇦：《玉篇》音任。下也。

𢇧：《玉篇》音覃。隂也。

㡲：《唐韻》戸關切《集韻》胡關切，𠀤音還。《說文》㡲屋牝瓦下。又《說文》一曰綱維也。

序：《唐韻》徐呂切《集韻》《韻會》《正韻》象呂切，𠀤音緒。《爾雅·釋宮》東西牆謂之序。《註》所以序別內外。《疏》此謂室前堂上東廂西廂之牆也。《集韻》或作㘧䦽。又《玉篇》學也。《禮·王制》夏后氏養國老于東序，養庶老于西序。《註》東序，大學，在國中，王宮之東。西序，小學，在西郊。又《明堂位》夏后氏之序也。《孟子》殷曰序。又《玉篇》長幼也。《孟子》長幼有序。又《廣雅》次也。《詩·大雅》序賔以賢。《箋》謂以射中多少爲次第。《周禮·春官·小宗伯》掌四時祭祀之序事。《註》次序之時。又姓。《禮·射義》序點揚觶。《疏》序氏點名也。又《韻會》敘，通作序。《爾雅·序疏》敘𨻰此經之旨。孔子作書序，子夏作詩序，故郭氏亦謂之序。又與緒通。《韓愈·貞曜先生墓誌銘》端序則見長而愈騫。

㡳：《廣韻》同底。

𢇨：《篇韻》照里切，音旨。山名。《山海經》鈐山之西曰𢇨陽之山。

𢇩：《集韻》與庍同。

𢇪：《集韻》與番同。

𢇫：《集韻》與覂同。

底：《唐韻》都禮切《集韻》《韻會》《正韻》典禮切，𠀤音邸。《說文》山居也。又《說文》下也。又《玉篇》止也。《爾雅·釋詁》底，待也。《註》止也。《疏》底者，在物之下，是亦止也。又《玉篇》滯也。《左傳·昭元年》勿使有所壅閉湫底。《註》底，滯也。《晉語》戾久將底，底箸滯淫。又《增韻》器臀也。《詩·大雅》于橐于囊。《箋》無底曰橐。有底曰囊。又文書槀曰底。《春明退朝錄》公家文書稿，中書謂之草，樞密院謂之底，三司謂之檢。祕府有梁朝宣底二卷，卽貞明中崇政院書也。又凡供役使者曰小底。《晉公談錄》皇城使劉承規，在太祖朝爲黃門小底。又設疑之辭。《匡謬正俗》俗謂何物爲底。此本言何等物，後省何，直云等物耳。應璩詩云：用等謂才學，言用何等才學也。去何言等，其言已舊，今人不詳根本，乃作底字，非也。唐人詩多用底字。《杜甫·寄王陶二少尹詩》文章差底病。《韓愈·曲江寄白舍人詩》有底忙時不肯來。又與厎通。《韻會》厎，通作底。《詩·小雅》靡所底止。《傳》底，至也。又與砥通。《前漢·枚乗傳》磨礱底厲。《註》底，柔石也。又叶都木切，音啄。《郭璞·東海外大壑讚》寫溢洞穴，暵昏龍燭。爰有天壑，號爲無底。

㡴：《集韻》落合切，音拉。屋聲。

㡵：《集韻》郞丁切，音靈。《玉篇》懸通貌。《集韻》屋宇通貌。

㡶：《玉篇》之氏切，音只。《篇韻》居𤰞也。又《海篇》居處也。《篇韻》住也。

庖：《唐韻》薄交切《集韻》《韻會》《正韻》蒲交切，𠀤音匏。《說文》廚也。《詩·小雅》大庖不盈。《周禮·天官》庖人。《註》庖之言苞也。裹肉曰苞苴。《疏》言苞者，今之廚。轉作苞者，欲取庖人主六獸六禽，有裹肉之意也。《史記·三皇本紀》大皥庖犧氏，養犧牲以庖廚，故曰庖犧。又《集韻》通作包。《易·垢卦》九二包有魚，无咎。《釋文》包，亦作庖。

店：《廣韻》《集韻》《韻會》《正韻》𠀤都念切，音墊。《崔豹古今注》店，置也。所以置貨鬻物也。《徐勉誡子書》或欲創闢田園，或勸興立邸店。又與坫通。《說文》店，反爵之處。或作坫。

㡷：《廣韻》布忖切，音本。《玉篇》姓也。

𢇲：《集韻》《正韻》𠀤忙皮切，音糜。《集韻》𢇲壤，地名。在今秦州。

㡸：《集韻》仕下切，槎上聲。《玉篇》屋也。又《集韻》側下切，音鮓。義同。又鋤加切，音槎。㡸庌，不齊也。

𢇳：《玉篇》扶宜切，音皮。鋪也。

𢇴：《玉篇》音布。《篇韻》布列也。

𢇵：《集韻》《韻會》𠀤昵洽切，音𡤙。《集韻》庘𢇵，隘也。

庘：《廣韻》烏甲切《集韻》乙甲切，𠀤音鴨。《玉篇》庘，屋欲壞也。《集韻》壞屋謂之庘。又庘𢇵，隘也。又《集韻》一曰豕屋。

𢇶：《玉篇》音田。平也。

庙：《字彙》俗廟字。

𢇷：《唐韻》《集韻》𠀤蒲撥切，音跋。《說文》草舍也。下也。又《玉篇》今作茇。《詩·召南》召伯所茇。

庚：《唐韻》古行切《集韻》《韻會》居行切《正韻》古衡切，𠀤音賡。《集韻》庚，十干名也。《說文》庚位西方，象秋時萬物庚庚有實也。《爾雅·釋天》太歲在庚曰上章。《又》月在庚曰窒。《釋名》庚，剛也，堅强貌也。又《玉篇》庚猶更也。《易·巽卦》先庚三日，後庚三日吉。《本義》庚，更也。事之變也。先庚三日，丁也。後庚三日，癸也。丁所以丁寧於其變之前，癸所以揆度於其變之後。又長庚，星名。《詩·小雅》東有啓明，西有長庚。《傳》日出，明星爲啓明。日旣入，謂明星爲長庚。庚，續也。《詩緝》夾漈鄭氏曰：啓明金星，長庚水星。金在日西，故日將出，則東見。水在日東，故日將沒，則西見。實二星也。《後漢·馬融傳》曳長庚之飛髾。《註》長庚，卽太白星。又《左傳·哀十三年》若登首山以呼曰庚癸乎，則諾。《註》軍中不得出糧，故爲私隱。庚，西方，主穀。癸，北方，主水。又年齒亦曰庚。《墨客揮犀》文彥博居洛日，年七十八，與和昫司馬旦席，汝言爲同庚會，各賦詩一首。又《癸辛雜識》張神鑒瞽而慧，每談一命，則旁引同庚者數十，皆歷歷可聽。又《前漢·文帝紀》大橫庚庚。《註》師古曰：庚庚，橫貌也。又《集韻》道也。《詩序》由庚萬物得由其道也。《左傳·成十八年》塞夷庚。《註》吳晉往來之要道。又《廣韻》償也。《禮·檀弓》季子臯葬其妻犯人之禾，申詳以告曰：請庚之。又《隋書·律曆志》夷則一部二十七律。一曰和庚。又姓。《唐韻》唐有太常博士庚季良。又庚桑，複姓。《莊子·庚桑楚註》楚名。庚桑，姓也。又六庚，天獸名。《太公·隂謀》六庚爲白獸，在上爲客星，在下爲害氣。又倉庚，鳥名。《爾雅·釋鳥》倉庚，商庚。《註》卽鵹鳥也。《詩·豳風》倉庚于飛，熠燿其羽。又盜庚，草名。《爾雅·釋草》蕧，盜庚。《註》旋蕧似菊。《本草》旋蕧一名盜庚。夏開黃花，盜竊金氣也。

㡹：《唐韻》《集韻》𠀤子余切，音苴。《說文》人相依㡹也。又《廣韻》七賜切，音刺。又《集韻》子與切，苴上聲。又在呂切，音沮。義𠀤同。

㡺：《廣韻》《集韻》𠀤得案切，音旦。《玉篇》小舍也。又《集韻》一曰小柸。

𢇸：《集韻》以制切，音曳。𢇮謂之𢇸。

庛：《廣韻》《集韻》《韻會》七賜切《正韻》七四切，𠀤音刺。《玉篇》耕具也。《集韻》耒下岐木也。《周禮·冬官考工記》車人爲耒庛，長尺有一寸。《註》鄭司農云：庛耒下岐。康成謂：庛，耒下前曲接耜。《疏》庛者，耒之面，但耒狀若今之曲杴柄也，面長尺有一寸，古法耒下惟一金，不岐頭。先鄭云：耒下岐，據漢法而言也。康成謂：耒下前曲接耜者，耜謂耒頭金，故云下前曲接耜者也。又《類篇》才支切，音疵。義同。《集韻》或作𢊳𢉪。

府：《唐韻》方矩切《集韻》《韻會》匪父切，𠀤音甫。《說文》文書藏也。《周禮·天官》府六人。《註》治藏，史掌書者。《又》宰夫八職，五曰府，掌官契以治藏。《註》治藏，藏文書，若今起文書草也。又《玉篇》府，聚也。藏，貨也。《書·大禹謨》六府三事允治，萬世永賴。《疏》水火木金土五材，兼以穀爲六府。《禮·曲禮》在府言府，在庫言庫。《註》府謂寶藏財賄之處也。又掌財幣之官皆曰府。《周禮·天官》大府，玉府，內府，外府。又《地官》泉府。又《春官》天府。《前漢·食貨志》太公爲周立九府圜法。《註》皆掌財幣之官，故云九府。又《百官公卿表》少府掌山海地澤之稅，以給共養。又《廣韻》府，官府，公卿牧守道德之所聚也。《前漢·趙禹傳》文深不可居大府。《蜀志·諸葛亮傳》開府治事。又《韻會》唐制，爲大州曰府。《唐書·地理志》州府三百五十八。又《韻會》州名。漢屬太原，魏置嵐州，後唐立府州。《前漢·禮樂志》武帝定郊祀之禮，乃立樂府。又姓。《風俗通》漢有司徒掾府悝。又與腑通。《周禮·天官·疾醫疏》六府，胃小腸大腸膀胱膽三焦，以其受盛，故謂之爲府。又《春官·天府疏》在人身中，飮食所聚，謂之六府。又與俯通。《列子·周穆王篇》王府而視之。

㡻：《篇韻》連條切，音聊。人名。又《篇韻》力救切，音溜。姓也。

庝：《集韻》徒冬切，音彤。深屋謂之庝。又一曰舍響。與𢈉同。

𢇹：《篇韻》同𢇨。

𢇺：《集韻》扃古作𢇺。註詳戸部五畫。

𢇻：《海篇》古文知字。註詳矢部三畫。

𢇼：《字彙補》古文鬼字。《亢倉子》𢇼神閒禍。

𢈇：《玉篇》所近切，音滲。《篇韻》屋斜。

𢈈：《集韻》渴合切，音𣹆。《玉篇》帀也。又《集韻》壓也。或作㕉。又《類篇》乙洽切，音浥。低下也。

庠：《唐韻》似陽切《集韻》《韻會》《正韻》徐羊切，𠀤音祥。《說文》禮官養老處也。《禮·王制》有虞氏養國老于上庠，養庶老于下庠。《註》上庠右學，大學也。下庠左學，小學也。又《學記》黨有庠。《疏》於黨中立學，敎閭中所升者也。《孟子》設爲庠序學校以敎之。庠者養也，校者敎也，序者射也。夏曰校，殷曰序，周曰庠。

㡼：《玉篇》音曳。倉也。又《廣韻》《集韻》𠀤羊至切，音肄。《集韻》㡼廡也。

㡽：《篇韻》直紹切，音趙。言說𤰞也。

㡾：《篇韻》音限。門閾也。

𢈉：《集韻》徒東切，音同。《玉篇》舍響。又《集韻》他東切，音通。義同。

𢈊：《集韻》同𢩋。

𢈋：《玉篇》火犬切，音蠉。穴也。

庡：《廣韻》於豈切，音扆。《玉篇》徘徊也。又《廣韻》藏也。《集韻》或作㕈。

㡿：《唐韻》《集韻》𠀤昌石切，音尺。《說文》卻屋也。又斥本字。《說文》安定有鹵縣，東方謂之㡿，西方謂之鹵。又《玉篇》㡿，指也，稀也，大也，𠋫也，不用也，疏遠也，充滿也。又《玉篇》充夜切，斥去聲。義同。

庢：《唐韻》《集韻》《韻會》𠀤陟栗切，音窒。《說文》礙止也。《枚乗七發》發怒庢沓。《註》言初發怒，礙止而涌沸。又《廣韻》縣名。在京兆。《寰宇記》山曲曰盩，水曲曰庢。○按《前漢·地理志》作厔。考證：〔《寰宇記》山曲曰盭，水曲曰庢。〕謹照原文盭改盩。

庣：《廣韻》吐彫切《集韻》《正韻》他彫切，𠀤音祧。《廣韻》不滿之貌。《前漢·律歷志》旁有庣焉。《註》師古曰：庣，不滿之處也。又《集韻》田聊切，音迢。過也。《前漢·律歷志註》鄭氏曰：庣，過也。

㢀：《廣韻》《集韻》《類篇》𠀤七賜切，音刺。《玉篇》下屋也。《廣韻》偏㢀，舍也。

庤：《唐韻》直里切《集韻》《韻會》丈里切《正韻》丈几切，𠀤音峙。《說文》庤，儲置屋下也。《玉篇》庤，儲也，具也。《詩·周頌》命我衆人，庤乃錢鎛。又通作峙。《書·費誓》峙乃糗糧。《玉篇》或作畤。《廣韻》亦作𤲵。

庥：《唐韻》許尤切《集韻》《韻會》《正韻》虛尤切，𠀤音休。《爾雅·釋言》庇，庥䕃也。《註》今俗呼樹䕃爲庥。《疏》庥，依止也。又叶匈于切，音虛。《韓愈·鄆州谿堂詩》公在中流，右詩左書。無我斁遺，此邦是庥。《集韻》或作茠。考證：〔《爾雅·釋言》庥，庇䕃也。〕謹照原文庥庇改庇庥。

㢁：《廣韻》同㢋。《唐書·王忠嗣傳》軍㢁翼掩之。又《集韻》與㞔同。詳尸部㞔字註。

度：〔古文〕𡧪㡯《唐韻》《集韻》《韻會》徒故仍。《正韻》獨故切，𠀤音渡。《說文》法制也。从又，𢉙省聲。《徐曰》又，手也。布指知尺，舒肱知尋，故从手。《書·舜典》同律度量衡。《傳》度，丈尺也。《前漢·律歷志》度者，分寸尺丈引也，所以度長短也。本起於黃鐘之長，以子穀秬黍中者，一黍之廣，度之九十分，黃鐘之長，一爲一分，十分爲寸，十寸爲尺，十尺爲丈，十丈爲引，而五度審矣。又躔度。《書·堯典疏》周天三百六十五度，日行一度，月行十三度。《禮·樂記》百度得數而有常。《註》百度，百刻也。言日月晝夜不失正也。又殳也。《周禮·地官·司市》胥執鞭度。《註》度，殳也。《疏》因刻丈尺，則爲度。又法度。《易·節卦》節以制度。《禮·仲尼燕居》制度在禮。又度量。《前漢·高帝紀》常有大度。又風度。《唐書·張九齡傳》風度能若九齡乎。又初度。《屈原·離騷》皇覽揆予於初度。《註》初生年時也。又姓。《廣韻》出後漢荆州刺史度尚。又縣度，山名。《前漢·西域傳》縣度，石山也。谿谷不通，以繩相引而度。又古度，樹名。《左思·吳都賦》松梓古度。又《玉篇》與渡通。過也。《前漢·賈誼傳》猶度江河亡維楫。又《廣韻》徒落切，音鐸。《爾雅·釋詁》謀也。《詩·小雅》周爰咨度。《左傳·襄四年》咨親爲詢，咨禮爲度。又《諡法》心能制義曰度。又投土於版也。《詩·大雅》度之薨薨。《箋》度，猶投也。又度支，官名。《唐書·百官志》度支掌天下租賦物產豐約之宜，水陸道途之利，歲計所出，而支調之。考證：〔《前漢·律歷志》度者，分寸丈尺引也。〕謹照原文丈尺改尺丈。〔《前漢·西域傳》縣度者，石也。〕謹照原文改縣度，石山也。

㢂：《五音集韻》五犯切，音儼。峻也。又《集韻》同㢈。詳㢈字註。

𢈌：《類篇》居僞切，詭去聲。毀也。

座：《廣韻》《集韻》《韻會》《正韻》𠀤徂臥切，音坐。《玉篇》牀座也。《集韻》坐具。《李嘺讓地官尚書表》八座樞機，五曹要劇。又《韻會》通作坐。《前漢·梅福傳》當戸牖之法坐。《註》法坐，王聽朝處。《後漢·孔融傳》坐上客常滿。

𢈙：《玉篇》古浹切，音頰。廦也。

庨：《廣韻》許交切《集韻》《韻會》虛交切，𠀤音哮。《玉篇》庨豁，宮殿形狀。《集韻》宮室高貌。《柳宗元·遊朝陽巖登西亭詩》反宇臨呀庨。又《馬融·長笛賦》庨窌巧老。《註》深空之貌。又《集韻》丘交切，音敲。義同。

𢈚：《廣韻》力舉切《集韻》兩舉切，𠀤音呂。《玉篇》晉大夫名。

𢈛：《集韻》苦悶切，音困。《玉篇》倉也。《集韻》廩也。

㢃：《集韻》盧當切，音郞。《玉篇》高也。又《類篇》器也。

庩：《集韻》同都切，音荼。《玉篇》𢈠也。又《廣韻》庯庩，屋不平。又《廣韻》他胡切《集韻》通都切，𠀤音瑹。義同。

𢈜：《玉篇》作郞切，音臧。壯立貌。

𢈝：《集韻》渠尤切，音求。《玉篇》偏厦。

㢄：《玉篇》徒𠋫切，音豆。《篇韻》器名。又《海篇》祭所也。又《篇韻》廚庖也。

庪：《廣韻》過委切《集韻》《韻會》《正韻》古委切，𠀤音詭。《說文》𢇮本字。又《爾雅·釋天》祭山曰庪縣。《註》或庪或縣，置之于山。《疏》庪謂埋藏之。又與攱通。《集韻》攱或作庪。

庫：《唐韻》《集韻》《韻會》《正韻》𠀤苦故切，苦去聲。《說文》兵車藏也。从車，在广下。《釋名》庫，舍也。物所在之舍也，故齊魯謂庫曰舍。《禮·月令》審五庫之量。《蔡邕·章句》一曰車庫，二曰兵庫，三曰祭庫，四曰樂庫，五曰宴庫。又天庫，星名。《春秋·文曜鉤》軫南四星曰天庫。天庫，五帝車舍也。又門名。《禮·郊特牲》庫門之內，戒百官也。《註》庫門，在雉門之外。又姓。《風俗通》古守庫大夫之後，以官爲氏。

𢈞：《集韻》與庮同。

𢈟：《集韻》與竢同。

庬：《集韻》母總切，音懵。《類篇》庬澒，未分之象。《孝經·援神契》天度庬鴻孳萌。《張衡·思𤣥賦》踰庬鴻於宕冥兮。又《玉篇》亡江切，音尨。豐也，厚也。《周語》敦庬純固。《前漢·司馬相如傳》湛恩庬洪。又雜也。《書·周官》不和政庬。又《玉篇》亡項切，尨上聲。《集韻》詩商頌爲下國駿庬。徐邈讀上聲。○按《詩》庬作厖，《玉篇》厖載厂部，遵用《說文》專訓石大，而庬字別見广部。至《廣韻》乃釋庬爲厚，故敦庬之庬亦書作厖，《韻會》云厖通庬者是也。

𢈠：《集韻》趨玉切，音促。《博雅》舍也。又與𢉨通。《集韻》𢉨或作𢈠。

𢈡：《玉篇》作惟切，音厜。姿也。

𢈢：《篇韻》力口切，音簍。草室也。

庭：《唐韻》特丁切《集韻》《韻會》《正韻》唐丁切，𠀤音亭。《說文》宮中也。《玉篇》庭，堂階前也。《易·節卦》不出戸庭，无咎。《周禮·天官·閽人》掌埽門庭。又官名。《周禮·秋官》庭氏。《註》主射夭鳥，令國中淸潔如庭者也。又《爾雅·釋詁》直也。《疏》庭條，直也。《詩·小雅》播厥百穀，旣庭且碩。又州名。《唐書·地理志》庭州，貞觀十四年置，長安二年，爲北庭都護府，有後庭縣。《廣韻》卽漢車師後王庭之地，本烏孫國土，其前王庭，卽交河縣也。又天庭，星名。《石氏星傳》龍星左角曰天田，右角曰天庭。又洞庭，湖名。《楚辭·九歌》洞庭波兮木葉下。又山名。《前漢·地理志》太湖中有包山，山下有洞庭穴道，濳行水底去，無所不通，號爲地脉。又山庭。《任昉王文憲集序》山庭異表。《註》論語摘輔像曰：子貢山庭斗繞口，謂面有山庭，言山在中，鼻高有異相也。又《集韻》他定切，音聽。《增韻》逕庭，隔遠貌。《莊子·逍遙遊》大有逕庭。又叶徒陽切，音近長。《韓愈·此日足可惜詩》馳辭對我策，章句何煒煌。禮終樂亦闋，相拜送於庭。考證：〔《周禮·秋官》庭氏。《註》主射天鳥，令國中淸潔如庭者也。〕謹照原文天改夭。〔《韓愈·此日足可惜詩》馳辭對我策，章句何煌煌。〕謹照原詩煌煌改煒煌。

庮：《唐韻》與久切《廣韻》弋久切《集韻》《韻會》以九切，𠀤音酉。《說文》久屋朽木也。《周禮·天官·內饔》牛夜鳴則庮。《註》鄭司農曰：庮，朽木臭也。又《廣韻》以周切《集韻》《韻會》夷周切，𠀤音由。義同。又《類篇》簷㮰謂之庮。《集韻》或作𢈞。

㢅：《廣韻》《集韻》𠀤盧貢切，音弄。《廣韻》㢅屏。又《集韻》厦也。

庯：《廣韻》博孤切《集韻》奔模切，𠀤音逋。又《集韻》庯庩，屋不平也。

𢈣：《正字通》𢉛本字。○按《說文》本作𢊕。

𢈤：《集韻》轄甲切，音狎。虎習搏貌。

㢆：《集韻》同廛。

𢈥：《海篇》古文親字。註詳見部九畫。

𢈦：《字彙補》音未詳。《山海經》蔥聾之山多𢈦石。

庰：《唐韻》《集韻》𠀤必郢切，音餅。《玉篇》蔽也，薄也。《六書故》門閒屛蔽者，所謂塞門也。又《廣雅》庰，藏也。又《廣韻》防正切《集韻》毗正切，𠀤音倂。《廣韻》庰，隱僻也。廁也。又《廣韻》蒲徑切《集韻》步定切，𠀤瓶去聲。義同。《玉篇》或作帲屏。

𢈳：《海篇》音總。屋中舍。

㢈：《唐韻》《集韻》𠀤都回切，音堆。《說文》屋從土傾下也。又《集韻》徒回切，音頹。義同。《玉篇》或作隤。《集韻》或作𢈹㢂。

㢉：《唐韻》宅加切《集韻》直加切，𠀤音茶。《說文》開張屋也。又縣名。《說文》濟隂有㢉縣。○按《前漢·地理志》作秅。《廣韻》一作𥝾。又《集韻》陟加切，音奓。又陟格切，音磔。義𠀤同。

𢈴：《集韻》居卿切，音京。《廣雅》倉也。

㢊：《廣韻》烏蟹切《集韻》倚蟹切，𠀤音矮。《玉篇》庪也。又《廣韻》坐倚貌。又《類篇》隱綺切，音倚。義同。《廣韻》或作躷。

庱：《唐韻》《集韻》《韻會》丑拯切《正韻》丑逞切，𠀤僜上聲。《玉篇》亭名。《吳志·孫權傳》親乗馬，射虎於庱亭。《元和郡國志》庱亭，在丹陽縣東四十七里。又《廣韻》《集韻》《韻會》𠀤丑升切，音僜。又《集韻》閭承切，音陵。義𠀤同。

𢈵：《篇韻》驅羊切，音羌。空谷貌。

庲：《廣韻》落哀切《集韻》郞才切，𠀤音來。《玉篇》舍也。《集韻》長庲，齊臺名。庲降，蜀地名。

𢈶：《類篇》酉字切，音異。邪也。又《海篇》音斯。𢈶祁，地名。○按《左傳》𢈶本作虒。《海篇》誤。

庳：《唐韻》便俾切，脾上聲。《說文》庳中，伏舍。一曰屋卑。《左傳·襄三十一年》宮室卑庳。又《集韻》《韻會》賔彌切《正韻》逋眉切，𠀤音卑。《廣韻》庳下也。《周語》陂唐汚庳，以鍾其美。《揚子·法言》庳則儀秦。又《玉篇》短也。《周禮·地官》其民豐肉而庳。又《集韻》毗至切，音䠋。有庳，國名。《孟子》封之有庳。又通作鼻。《後漢·東平王蒼傳》昔象封有鼻。《註》有鼻，國名。在今永州營道縣北。又《集韻》頻彌切，音陴。鶉牝名。《爾雅·釋鳥》鵪鶉，其雄鵲牝庳。又與毗通。《荀子·宥坐篇》天子是庳。《註》庳讀曰毗。輔也。

𢈷：《韻會》同庳。

𢈸：《集韻》諾叶切，音捻。《玉篇》壓也。

𢈹：《集韻》與㢈同。

𢈺：《集韻》廩古作𢈺。註詳十三畫。

𢈻：《字彙》疾葉切，音捷。人名。衞康叔之後𢈻伯。

𢈼：《玉篇》綏醉切，音邃。顚也。

𢈽：《類篇》仕諫切，音棧。屋笮。

庴：《集韻》《韻會》𠀤秦昔切，音籍。《玉篇》縣名。《前漢·地理志》淸河郡有庴縣。又《廣韻》《集韻》𠀤資昔切，音積。又《集韻》七約切，音鵲。又七迹切，音磧。義𠀤同。

㢋：《唐韻》尺氏切《集韻》《韻會》敞尒切《正韻》尺里切，𠀤音侈。《說文》廣也。《玉篇》廣大也。《吳語》夾溝而㢋我。《註》㢋我謂牽曳之，使勢分廣也。韋昭曰：旁擊也。《集韻》或作㢁。

庵：《廣韻》《集韻》《韻會》《正韻》𠀤烏含切，音諳。《玉篇》舍也，𢉨也。《廣韻》小草舍也。《集韻》圜屋爲庵。又《集韻》或作菴。《後漢·皇甫規傳》親入菴廬巡視。《通典》周武帝攻高齊，兵去之後，齊人謂栢菴爲帳幙，不疑兵退，是則結草木爲廬，皆曰菴。又《廣韻》烏合切《集韻》遏合切，𠀤諳入聲。《廣韻》低也。又《集韻》豕屋。

𢈾：《玉篇》七侯切，輳平聲。崩聲。

𢈿：《玉篇》古文或字。註詳戈部四畫。

𢉀：《字彙》同漏。○按《說文》漏本作屚。諸字書無書作𢉀者。《字彙》沿《六書正譌》改尸从广，非。

庶：〔古文〕𤈲𠦜𠪌𠩽𠪛《唐韻》《集韻》《韻會》商署切《正韻》商豫切，𠀤音恕。《易·乾卦》首出庶物，萬國咸寧。《書·堯典》庶績咸煕。又《爾雅·釋言》侈也。《註》衆多爲奢侈。又《爾雅·釋言》幸也。《註》庶幾僥倖。又近辭。《論語》回也其庶乎。《集註》庶，近也。又䏧也。《詩·小雅》爲豆孔庶。《傳》庶，䏧也。《疏》謂於先爲豆實之時，必取肉物肥䏧美者。又支庶。《左傳·宣三年》其庶子爲公行。《註》庶子，妾子也。又庶子，周官名。《禮·燕義》古者周天子之官有庶子官。《註》庶子，諸子也。又庶長，秦爵。《左傳·襄十一年》秦庶長鮑，庶長武，帥師伐晉，以救鄭。又姓。《急就篇》庶霸遂。《註》庶，衞公族。禮記，子思母死於衞，庶氏女也。邾庶其來奔，後亦爲庶氏。又《集韻》賞呂切，音暑。《周禮·秋官》庶氏。《註》庶，讀如藥煑之煑，驅除毒蠱之言。《疏》取以藥煑，去病去蠱毒。又《韻補》之石切，音隻。《釋名》摭也。拾摭之也，謂拾摭微陋以待遇之也。又《集韻》章恕切，音翥。義同。《說文》本作𢉙。屋下衆也。从度从炗。炗，古文灮字。《徐鉉曰》灮亦衆盛也。

𢉁：《玉篇》方登切，音𨹹。崩也。

康：〔古文〕𠭳《唐韻》苦岡切《集韻》《韻會》《正韻》丘岡切，𠀤音穅。《爾雅·釋詁》樂也。《詩·唐風》無巳大康。又《周頌》迄用康年。又《爾雅·釋詁》康，安也。《書·益稷》庶事康哉。又《洪範》五福，三曰康寧。又《爾雅·釋宮》五達謂之康，六達謂之莊。《疏》孫炎曰：康，樂也，交會樂道也。《釋名》五達曰康。康，昌也，昌盛也，車步倂列並用之，言充盛也。《列子·仲尼篇》堯遊於康衢。《史記·騶衍傳》爲列第康莊之衢。又《易·晉卦》康侯用錫馬蕃庶。《註》康，美之名也。又《禮·祭統》康周公。《註》康，猶褒大也。又《諡法》淵源流通曰康，溫柔好樂曰康，令民安樂曰康。又國名。《書·康誥疏》命康叔之誥。管蔡郕霍皆國名，則康亦國名，在圻內。又《前漢·西域傳》安息國王治番兜城，北與康居接。又州名。《唐書·地理志》康州，析端州之端溪置。又姓。《廣韻》衞康叔之後。又《爾雅·釋器》康瓠謂之甈。《註》瓠，壺也。《賈誼·弔屈原賦》寶康瓠。又與穅通。《說文》穅或省作康。又與漮通。《爾雅·釋詁》漮，虛也。《詩·小雅》酌彼康爵。《箋》康，空也。漮康音義同。又《集韻》苦浪切，音抗。《禮·明堂位》崇坫康圭。《註》康讀爲亢。《疏》亢，舉也。考證：〔《前漢·西域傳》康居國，東與烏戈山離，西與條支接。〕謹照原文改爲：安息國王治番兜城，北與康居接。〔《賈誼·懷沙賦》〕謹照原文懷沙賦改弔屈原賦。

𢉂：《玉篇》古丸切，音官。玩也。

庸：〔古文〕𠆌《唐韻》《廣韻》余封切《集韻》《類篇》《韻會》餘封切，𠀤音容。《說文》庸，用也。《書·堯典》疇咨若時登庸。《傳》將登用之。《莊子·齊物論》爲是不用而寓諸庸。庸也者，用也。用也者，通也。又《爾雅·釋詁》常也。《易·乾卦》庸言之信，庸行之謹。《書·臯陶謨》自我五禮有庸哉。《傳》用我五等之禮接之，使有常。又《玉篇》功也。《書·舜典》有能奮庸煕帝之載，使宅百揆。《傳》庸，功也。《晉語》無功庸者，不敢居高位。《註》國功曰功，民功曰庸。《周禮·天官·大宰》以八統詔王馭萬民，五曰保庸。《註》安有功者。又《地官·大司徒》以庸制祿，則民興功。又《爾雅·釋詁》勞也。《疏》謂勞苦。又《釋訓》庸庸，勞也。《疏》有功庸者皆勞也。《詩·王風》我生之初尚無庸。《箋》庸，勞也。又《廣韻》和也。《禮·中庸疏》以其記中和之爲用也。又《集韻》愚也。《史記·周勃傳》才能不過凡庸。又豈也。《左傳·莊十四年》庸非貳乎。《前漢·文帝紀賜尉佗書》雖王之國，庸獨利乎。又租庸賦法。《唐書·食貨志》用民之力，歲二十日，閏加二日，不役者日爲絹三尺，謂之庸。又水庸。《禮·郊特牲》祭坊與水庸事也。《註》水庸，溝也。《疏》坊者所以畜水，亦以鄣水。庸者所以受水，亦以泄水。又國名。《左傳·文十六年》楚滅庸。《註》庸，今上庸縣，屬楚之小國。又庸浦，地名。《左傳·襄十三年》戰于庸浦。又姓。《姓譜》庸國子孫，以姓爲氏。《前漢·儒林傳》膠東庸生。又與鄘通。《前漢·地理志》遷邶庸之民於𨿅邑，故邶庸衞三國之詩，相與同風。○按《毛詩》作鄘。又與墉通。《詩·大雅》因是謝人，以作爾庸。《註》庸，城也。《禮·王制》附于諸侯曰附庸。《註》附庸，小城也。又與傭通。《前漢·欒布傳》窮困賣庸於齊。《註》師古曰：謂庸作受顧也。《司馬相如傳》與庸保雜作。《註》師古曰庸即謂賃作者保謂庸之可信任者也。又與鏞通。《詩·商頌》庸鼓有斁。《傳》大鐘曰庸。又叶于方切，音央。《𨻰琳·車渠椀賦》廉而不劌，婉而成章。德兼聖哲，行應中庸。考證：〔又與鄘通。《前漢·地理志》遷邶鄘之名於𨿅邑，故邶鄘衞三國之詩，相與同風。〕謹照原文兩鄘字𠀤改庸。名改民。〔《前漢·欒布傳》窮困賣庸與齊。〕謹照原文與改於。

𢉃：《集韻》始野切，音舍。小室。又《海篇》𢉃，屋頭也。

𢉄：《集韻》與廞同。

庹：《海篇》音佗。姓也。《萬姓統譜》萬曆閒，有河南之陽衞指揮庹五常，慈州人。又《字彙補》音託。兩腕引長謂之庹。

𢉅：《篇韻》巨禁切，音𦧈。石地。○按《海篇》音渴，病寒也。音義誤與㾣同。

庺：《海篇》古文松字。註詳木部四畫。

𢉆：《字彙補》丁計切，音帝。𢉆𣏳也。

𢉇：《呂氏春秋》厚糠多粃𢉇，辟米不得恃。音未詳。

𢉈：《字彙補》與牆同。見漢史晨饗孔廟𥓓。

𢉛：《唐韻》《正韻》倉紅切《集韻》《韻會》麤叢切，𠀤音聰。《說文》𢉛，屋階中會。又《廣韻》子孔切《集韻》祖動切，𠀤音總。義同。

𢉜：《集韻》動五切，音杜。舍也。又同都切，音徒。與廜同。詳後廜字註。

庽：《廣韻》與寓同。

𢉝：《海篇》音畏。隱處也。

𢉞：《玉篇》音偏。㢀也。

庾：《唐韻》以主切《集韻》《韻會》勇主切，𠀤音窳。《說文》水槽倉也。一曰倉無屋者。《釋名》庾，裕也。言盈裕也，露積之言也，盈裕不可稱受，所以露積之也。《詩·小雅》曾孫之庾。《傳》露積曰庾。《周語》野有庾積。《史記·文帝紀》發倉庾。《註》在邑曰倉，在野曰庾。又星名。《隋書·天文志》天倉西南四星曰天庾，積儲粟之所也。又量名。與斞通。《周禮·冬官·陶人》庾實二觳，厚半寸，脣寸。《左傳·昭二十六年》粟五千庾。《註》庾十六斗。又《韻會》大庾，嶺名。五嶺之東者。亦曰東嶠。又姓。《廣韻》出潁川新野二望，本自堯時爲庾大夫，因氏焉。又弓名。與臾通。《周禮·冬官考工記·弓人》往體多，來體寡，謂之夾臾之屬。《釋文》音庾。註作庾。云夾庾之弓，合五而成規。又與𦺮通。《集韻》𦺮或省作庾。考證：〔《周禮·冬官考工記·弓人》往體多，來體寡，謂之夾臾之屬。《註》臾音庾，字亦作庾。夾庾之弓，合五而成規。〕謹照原文將註字以下改爲：釋文音庾。註作庾。云夾庾之弓，合五而成規。

𢉟：《海篇》音病。隱僻無人處。又厠房也。

庿：《說文》古文廟字。《儀禮·士冠禮》筮於庿門。餘詳十二畫註。

𢉠：《玉篇》籀文宇字。

𢉡：《集韻》與竢同。

𢉢：《海篇》音胡。平也。

㢍：《集韻》於境切，音影。《玉篇》長廊也。《集韻》廡也。又《集韻》於驚切，影平聲。義同。

𢉣：《說文》與𡧖同。

廀：《廣韻》蘇后切，音叟。《廣雅》隈也。《劉向·九歎》步從容於山廀。《王逸註》廀，隈也。言徐步山隈也。又與廋通。《孟子》若是乎，從者之廀也。《註》侍從者所竊匿也。

𢉤：《廣韻》古訝切《集韻》居迓切，𠀤音架。《廣韻》屋閒也。《集韻》搆屋也。

㢎：《集韻》莊輒切，音偛。藏也。又一曰屋庳貌。

𢉥：《唐韻》《集韻》𠀤於歇切，音謁。《說文》屋迫也。又《廣韻》烏葛切《集韻》烏曷切，𠀤音遏。義同。

廁：《唐韻》《集韻》《韻會》初吏切《正韻》初寺切，𠀤颸去聲。《說文》廁，淸也。《玉篇》圊溷也，雜也。《釋名》廁，言人雜在上，非一也。或曰溷，言溷濁也。或曰圊，至穢之處，宜常修治使潔淸也。《史記·項羽紀》沛公起如廁。又牀邊側謂之廁。《前漢·汲黯傳》衞靑侍中，上常踞廁視之。《註》應劭曰：牀邊側也。又《韻會》高岸夾水曰廁。《前漢·劉向傳》北臨廁。《註》服虔曰：廁側近水。又《廣韻》閒也，次也。《史記·樂毅傳》廁之賔客之中。又《集韻》察色切，音測。側也。《莊子·外物篇》廁足而墊之。

㢏：《玉篇》古文逾字。註詳辵部九畫。又《廣韻》度侯切《集韻》《韻會》徒侯切，𠀤音頭。《玉篇》行圊也。《集韻》通作牏。又《玉篇》木槽也。又《集韻》容朱切，音兪。義同。又與庾通。《集韻》庾或作㢏。

𢉦：《集韻》舉蘊切，軍上聲。《玉篇》積也。

𢉧：《說文》古文籃字。註詳竹部十四畫。又《集韻》廉古作𢉧。註詳十畫。

𢉨：《集韻》郞達切，音辣。《博雅》庵也。又《類篇》一曰獄室。《集韻》或作𢈠。

𢉩：《玉篇》於今切，音音。地名。

廂：《唐韻》《正韻》息良切《集韻》《韻會》思將切，𠀤音箱。《說文》廊也。《玉篇》東西序也。《史記·周昌傳》呂后側耳於東廂聽。《註》殿東堂也。索隱曰：正寢之東西室，皆號曰廂，言似箱篋之形。又通作箱。《儀禮·公食大夫禮》公揖退于箱。

𢉪：《集韻》與庛同。

𢉫：《集韻》胡南切，音含。木垂花實貌。

𢉬：《海篇》同黟。

𢉭：《海篇》音頹。下重也。

㢑：《海篇》音雖。屋邪。○按《說文》《玉篇》諸書無㢑字，音義近㢈，當是㢈字之譌。

廅：《廣韻》安盍切《集韻》乙盍切，𠀤音鰪。《玉篇》山旁穴。又《集韻》藏也。《揚子·太𤣥經》廅其缺。又《集韻》轄臘切，音盍。義同。

𢉿：《集韻》莫駕切，音罵。《廣雅》庵也。

廆：《廣韻》胡罪切《集韻》《韻會》戸賄切，𠀤音𠥔。《玉篇》廦廆也。又《集韻》五賄切，音頠。人名。《晉書·載記》單于遼東郡公慕容廆。又《集韻》《類篇》𠀤姑回切，音瑰。《山海經》中山西有廆山，其隂多㻬琈之玉。

𢊀：《玉篇》思移切，音斯。地名。○按諸韻書皆無𢊀字，《左傳》有虒祁宮，《漢書》有上虒亭，丁虒聚。疑是虒字之譌。

𢊁：《廣韻》池爾切《集韻》《韻會》丈尒切《正韻》丈几切，𠀤音豸。《廣雅》𢊁，灋也。又解𢊁，獸名。《前漢·司馬相如傳註》張揖曰：解𢊁，似鹿而一角。人君𠛬罰得中，則生於朝廷。《王充·論衡》解𢊁者，一角羊，性知有罪。臯陶治獄，其罪疑者，令羊觸之。又《集韻》通作豸。《異物志》東北荒中有獸，名獬豸。一角，性忠，觸不直者。又叶直詈切，豸去聲。《司馬相如·上林賦》推蜚廉，弄獬𢊁。格蝦蛤，鋋猛氏。

廇：《唐韻》《集韻》《正韻》𠀤力救切，音溜。《說文》中庭也。《玉篇》屋廇也。《劉向·九歎》刜讒賊於中廇兮。《註》中廇，室中央也。《玉篇》一作霤。又《爾雅·釋宮》杗廇謂之梁。《註》屋大梁也。《疏》大梁，一名杗廇。

廈：《唐韻》胡雅切《集韻》《韻會》《正韻》亥雅切，𠀤音夏。《說文》屋也。《玉篇》今之門廡也。又《韻會》通作夏。《禮·檀弓》見若覆夏屋者矣。《註》今之門廡旁廣而𤰞。又《集韻》大屋。《唐·太宗登三臺詩》所欣成大廈。考證：〔《玉篇》門之廡也。〕謹照原文改今之門廡也。

廉：〔古文〕磏槏𢋯𢉧《唐韻》力兼切《集韻》《韻會》離鹽切《正韻》力鹽切，𠀤音匳。《說文》仄也。《儀禮·鄕飮酒禮》設席於堂廉東上。《註》側邊曰廉。《前漢·賈誼傳》廉遠地則堂高。《註》廉，側隅也。又《釋名》斂也，自檢斂也。又《玉篇》淸也。《廣韻》儉也。《周禮·天官·小宰》以聽官府之六計，弊羣吏之治。一曰廉善，二曰廉能，三曰廉敬，四曰廉正，五曰廉法，六曰廉辨。《註》旣斷以六事，又以廉爲本。《疏》廉者，潔不濫濁也。又《玉篇》棱也。《書·臯陶謨》𥳑而廉。《傳》性𥳑大而有廉隅。《禮·儒行》砥礪廉隅。又察也。《後漢·魯恭傳》袁安使仁恕掾肥親往廉之。又《通典》官制有廉訪使廉使。《正字通》今稱臬司。又嚴利也。《禮·月令》其器廉以深。《周禮·冬官考工記·弓人》紾而搏廉。《註》廉，嚴利也。又縣名。《前漢·地理志》北地郡有廉縣。又州名。《唐書·地理志》廉州本合州，武德四年曰越州，貞觀八年更名。又姓。《史記·廉頗傳》廉頗者，趙之良將也。又飛廉，漢宮名。《前漢·武帝紀》作長安飛廉館。《註》應劭曰：飛廉，神禽，能致風氣者也。晉灼曰：身似鹿，頭如爵，有角而蛇尾，文如豹文。

廊：《唐韻》魯當切《集韻》《韻會》盧當切《正韻》魯堂切，𠀤音郞。《說文》東西序也。《玉篇》廊，廡下也。《廣韻》殿下外屋也。《前雙竇嬰傳》賜金，𨻰廊廡下。《註》師古曰：廊，堂下周屋也。《揚雄·光祿勳箴》廊殿門闥，限以禁界。又通作郞。《前漢·董仲舒傳》蓋聞唐虞之時，遊於巖郞之上。《註》晉灼曰：堂邊廡。巖郞，謂嚴峻之郞也。又《司馬相如傳》陛下築郞臺，恐其不高。《註》師古曰：郞堂，下周廂也。

廋：《廣韻》所鳩切《集韻》《韻會》《正韻》疎鳩切，𠀤音搜。《揚子·方言》廋，隱也。《註》謂隱匿也。《論語》人焉廋哉。又《玉篇》隈也。又求也，索也。《集韻》索室曰廋。《前漢·趙廣漢傳》廋索私屠沽。又廋人，官名。《周禮·夏官》廋人掌十有二閑之政敎。又《集韻》蘇后切，音叟。隱也。《晉語》有秦客廋辭於朝。《註》廋，隱也，謂以隱伏譎詭之言問於朝也。

𢊂：《集韻》與𢋾同。

𢊃：《韻會》與瘞同。

𢊄：《五音集韻》許規切，音墮。姿𢊄也。

𢊅：《篇韻》池僞切，音墜。舍潰也。

𢊆：《字彙補》與歷同。見漢苑君𥓓。

𢊇：《篇韻》音穢。映𢊇也。

廎：《集韻》窺營切，音傾。屋側也。又犬穎切，音頃。小堂也。又棄挺切，音謦。義同。又傾夐切，頃去聲。瓜屋也。本作䯧。

𢊕：《說文》𢉛本字。

𢊖：《廣韻》《集韻》𠀤式禁切，深去聲。《廣韻》深大屋。《集韻》屋深。

㢒：《廣韻》《集韻》《韻會》𠀤鉏加切，音槎。《玉篇》屋欲壞也。《集韻》屋頹貌。《廣韻》淮南子云：㢒屋之下，不可坐也。又《集韻》莊加切，音樝。義同。

廏：〔古文〕𠤙《唐韻》《集韻》《韻會》《正韻》𠀤居又切，音救。《說文》馬舍也。《釋名》廏，勼也。勼，聚也。生馬之所聚也。《周禮·夏官·校人》三乗爲皁，三皁爲繫，六繫爲廏，六廏成挍。《註》自乗至廏，其數二百一十六匹。《詩·小雅》乗馬在廏。又官名。《左傳·襄十五年》養由基爲宮廏尹。《昭二十七年》左尹與中廏尹。《唐書·百官志》典廏署令掌飼牛馬，給養雜畜。又姓。《姓考》楚令尹子文曾孫弃疾爲廏尹，因氏。考證：〔《左傳·襄十五年》養由基爲官廏。〕謹照原文官改宮。廏下增尹字。

廐：《玉篇》俗廏字。

㢓：《廣韻》同障。又與墇通。《集韻》墇或作㢓。

廑：《唐韻》巨斤切《韻會》渠斤切，𠀤音勤。《說文》少劣之居。《廣韻》小屋。又《增韻》纔也。《前漢·賈誼傳》其次廑得舍人。《註》師古曰：廑與僅同。劣也。言纔得舍人。又與勤通。《前漢·文帝紀》廑事從事。又《揚雄傳》其廑至矣。又《增韻》廑，餘也，略能也。又《集韻》奇靳切，勤去聲。義同。又渠吝切，音覲。《博雅》廕也。《集韻》或作㢙。

㢔：《廣韻》作孔切《集韻》祖動切，𠀤音總。《玉篇》衆貌。《廣韻》衆立。又《集韻》兩屋合也。

𢊗：《廣韻》慕各切《集韻》末各切，𠀤音莫。《玉篇》空也。

𢊘：《玉篇》於其切，音醫。急也。

廒：《篇韻》五牢切，音敖。倉廒也，俗作厫。

廓：〔古文〕𢌓《廣韻》《正韻》苦郭切《集韻》《韻會》闊鑊切，𠀤音鞹。《爾雅·釋詁》大也。《詩·大雅》上帝耆之，憎其式廓。《吳志·周瑜傳》性度恢廓。又《說文》空也。《前漢·東方朔傳》今世之處士魁然無徒，廓然獨居。又《集韻》開也。《揚子·方言》張小使大，謂之廓。《荀子·狄隘篇》荀子狹隘褊小，則廓之以廣大。《後漢·班勇傳》廓開朝廷之德。又《集韻》或作郭。《韓愈·徐偃王廟𥓓》堅嶠之後，達夫郭之。又劒削曰廓。《揚子·方言》劒削，自關而東，或謂之廓，或謂之削。又州名。《廣韻》廓州，漢西羌地，前涼湟河郡，周爲廓州。考證：〔《荀子·狄隘篇》褊小，則廓之以廣大。〕謹照原文改荀子狹隘褊小，則廓之以廣大。

廔：《唐韻》落侯切《集韻》《韻會》郞侯切《正韻》盧侯切，𠀤音樓。《說文》屋麗廔也。《玉篇》屋蠡也，脊也。又《說文》一曰種也。又《集韻》龍珠切，音慺。窻也。《廣韻》廲廔綺窻。

廕：《廣韻》《集韻》《韻會》《正韻》𠀤於禁切，陰去聲。《爾雅·釋言》庇庥，廕也。《戰國策》趙席隴畝，而廕庇桑陰。《玉篇》亦作蔭。

廖：《廣韻》落蕭切《集韻》《韻會》憐蕭切，𠀤音聊。《廣韻》人名。《左傳·莊二十七年》王使召伯廖賜齊侯命。又《集韻》丑鳩切，音抽。《類篇》人名。春秋周有瑕廖。又《集韻》力求切，音留。義同。又《集韻》力弔切《韻會》力照切，𠀤音料。《廣韻》廖，姓。周文王子伯廖之後。《前漢·古今人表》有廖叔安。《後漢·方術傳》廖扶，號北郭先生。又《集韻》力救切，音溜。《類篇》廖，國名。

廗：《集韻》《韻會》𠀤當蓋切，音帶。《玉篇》邪廗也。《集韻》屋邪。又水名。《魏志·宕昌國傳》其地，自仇池以西，東西千里，廗水以南，南北八百里。

廘：《集韻》盧谷切，音鹿。《玉篇》庾也，倉也。

𢊙：《集韻》與鍫同。臿也。

㢕：《玉篇》與廱同。

𢊚：《玉篇》色倚切，音徙。義闕。

𢊛：《集韻》祖猥切，音槯。𢊛𢊛，垂貌。

𢊜：《篇海類編》音病。隱僻無人處。又側也。

𢊝：《字彙補》與恢同。見漢祝睦𥓓。

㢖：《集韻》鋪官切，音潘。《玉篇》峙屋也。又《集韻》逋潘切，音般。儲物也。

𢊭：《海篇》秩字古文。◎按諸字書秩字無此文，當是譌字。

廙：《唐韻》與職切《集韻》《韻會》逸織切，𠀤音弋。《說文》行屋也。《玉篇》行屋下聲。《集韻》或作𢇙。又《廣韻》《集韻》𠀤羊吏切，音異。《玉篇》謹敬也。《廣韻》恭也，敬也。又《韻會》羊至切《正韻》以智切，𠀤音肄。義同。

廚：《唐韻》直株切《集韻》《韻會》重株切，𠀤音躕。《說文》庖屋也。《孟子》是以君子遠庖廚也。又《玉篇》主也。《後漢·黨錮傳》度尚，張邈，王考，劉儒，胡毋班，秦周，蕃嚮，王章，爲八廚。廚者，言能以財救人也。又櫝也。《晉書·顧愷之傳》愷之嘗以一廚畫寄桓𤣥。《南史·齊陸澄傳》王儉戲之曰：陸公書廚也。又馗廚，菌也。《爾雅·釋草》中馗菌。《註》地蕈也。今江東人名爲土菌。亦曰馗廚。又木名。《集韻》斯條國有廚木，汁肥，可用之煑餅。《廣韻》俗作厨。

𢊮：《海篇》音頹。下重也。

𢊯：《玉篇》王委切，音蔿。美也。

𢊰：《集韻》與𢋮同。

廛：《唐韻》直連切《集韻》《韻會》澄延切《正韻》呈延切，𠀤音纏。《說文》一畝半，一家之居。《詩·魏風》胡取禾三百廛兮。《傳》一夫之居曰廛。《周禮·地官·遂人》夫一廛田百畮。《註》廛，城邑之居。《揚子·方言》東齊海岱之閒謂居曰廛。又《玉篇》市邸也。《禮·王制》市廛而不稅。《註》廛市物邸舍，稅其舍，不稅其物。《周禮·地官·廛人》掌斂廛布，而入于泉府。《註》廛布者，貨賄諸物邸舍之稅《疏》謂在行肆，官有邸舍，人有置物於中，使之出稅，故云廛布也。《班固·西都賦》闐城溢郭，旁流百廛。又《集韻》或作㙻。《前漢·揚雄傳》有田一㙻。又《集韻》亦作㙻㢆鄽。

廜：《廣韻》《集韻》𠀤同都切，音徒。《廣雅》廜㢝，庵也。又《集韻》屋平曰廜。《集韻》或作𢉜。

𢊱：《海篇》音墳。崩也。

𢊲：《海篇》森上聲。除也。

廝：《廣韻》息移切《集韻》《韻會》相支切《正韻》相咨切，𠀤音斯。《玉篇》使也，賤也。《唐韻》養也。《集韻》析薪養馬者。《公羊傳·宣十二年》厮役扈養。《註》艾草爲防者曰厮。《揚子·方言》官婢，女厮，謂之娠。《註》女廝者，婦人給使，亦謂之娠。又《韻會》亦作廝。《史記·蘇秦傳》厮徒十萬。《張耳傳》厮養卒。又《正韻》與釃通。《唐書·高儉傳》附故渠厮引旁出。又與撕通。《集韻》撕，亦作厮。《玉篇》一作㒋。

廞：《唐韻》許今切《集韻》《正韻》虛金切，𠀤音歆。《說文》𨻰輿服於庭也。《周禮·天官·司裘》廞裘飾皮車。又《爾雅·釋言》興也。《周禮·春官》笙師廞其樂器。又《集韻》《正韻》𠀤祛音切，音欽。《廣韻》許錦切《集韻》羲錦切，𠀤歆上聲。義𠀤同。又《集韻》牛錦切，音僸。義同。又怒貌。《揚子·太𤣥經》虎虓振廞。又淤塞也。《唐書·薛大鼎傳》滄州無棣渠久廞塞，大鼎浚治。又《集韻》丘銜切，音嵌。嶔廞，山險也。又與嵌通。《集韻》嵌，亦作廞。

廟：〔古文〕庿《唐韻》《廣韻》《韻會》《正韻》𠀤眉召切，苗去聲。《說文》尊先祖貌也。《古今注》廟者，貌也，所以仿佛先人之形容也。《釋名》先祖形貌所在也。《玉篇》宗廟也。《爾雅·釋宮》室有東西廂曰廟。《註》夾室前堂。《疏》凡大室有東西廂夾室及前堂有序牆者曰廟。又《六書故》宮前曰廟，後曰寢。今王宮之前殿，士大夫之廳事，是也。虞箴曰：民有寢廟。傳曰：夫鼠不穴寢廟，畏人故也。猶後世言廟朝，廟堂也。《文中子·禮學篇》山澤有廊廟之志。又凡祠外神者亦曰廟。《史記·封禪書》趙人新垣平，以望氣見上，言長安東北有神氣，成五采，於是作渭陽五帝廟。

廠：《廣韻》《正韻》昌兩切《集韻》《韻會》齒兩切，𠀤音敞。《廣韻》露舍也。《集韻》屋無壁也。又《廣韻》《正韻》𠀤尺亮切。音唱。義同。

廡：《唐韻》文甫切《集韻》罔武切《韻會》罔甫切，𠀤無上聲。《說文》堂下周屋。《釋名》大屋曰廡。廡，幠也。幠，覆也。幷冀人謂之庌。《前漢·竇嬰傳》𨻰賜金廊廡下。《註》廡，門屋也。又《集韻》微夫切，音無。蕃廡，草木盛貌。《書·洪範》庶草蕃廡。又讀上聲。《晉語》詩曰黍不爲黍，不能蕃廡。《註》廡音武。又與甒通。《儀禮·士冠禮》側尊一甒。《註》古文甒作廡。考證：〔《士喪禮》甒禮在服。〕謹按此出士冠禮。原文側尊一甒爲句，醴爲句，在服北爲句，非以甒禮在服爲句也。謹照原文改士冠禮側尊一甒。

廢：《唐韻》方肺切《集韻》《韻會》放吠切，𠀤音癈。《說文》屋頓也。又《爾雅·釋詁》止也。《註》止住也。《禮·曲禮》凡祭有其廢之，莫敢舉也。有其舉之，莫敢廢也。又《爾雅·釋詁》廢，舍也。《註》舍，放置。《周禮·天官·大宰》八柄，七曰廢，以馭其罪。《註》廢，猶放也。《又》八則，三曰廢置，以馭其吏。又《爾雅·釋詁》大也。《詩·小雅》廢爲殘賦。《傳》廢，忲也。《釋文》一本作廢。大也。又墮也。《左傳·定三年》邾子自投於牀，廢於爐炭。《註》廢，墮也。又《轉註古音》音發。《前漢·郊祀歌》西顥沆碭。秋氣肅殺。含秀垂穎，續舊不廢。又與癈通。《左傳·昭十四年》司徒老祁慮癸僞癈疾。又與撥通。《周禮·冬官考工記·梓人》撥爾而怒。《註》故書撥作廢。鄭司農云：廢讀爲撥。考證：〔《說文》屋傾也。〕謹照原文傾改頓。〔《周禮·冬官考工記·梓人》必撥而怒。〕謹按原文文義，必字可省，爾字不可省。謹改撥爾而怒。

廣：《唐韻》《集韻》《韻會》𠀤古晃切，光上聲。《說文》殿之大屋也。又《玉篇》廣，大也。《廣韻》廣，闊也。《易·繫辭》廣大配天地。《疏》大以配天，廣以配地。又州名。《唐書·地理志》嶺南道有廣州。又姓。《姓譜》出丹陽，廣成子之後，宋有廣漢。又《玉篇》古曠切，光去聲。《周禮·地官·大司徒》周知九州之地域廣輪之數。《疏》馬融云：東西爲廣，南北爲輪。《釋文》廣，古曠反。又車名。《周禮·春官·車僕》廣車之萃。《註》廣車，橫𨻰之車也。《釋文》廣，古曠反。《左傳·僖二十八年》西廣東宮。《疏》楚有左右廣，蓋兵車之名。《宣二年》分爲二廣。《註》十五乗爲一廣。又《正字通》音曠。《荀子·王霸篇》人主胡不廣焉。《註》廣，開泰貌。又與曠通。《前漢·五行志》師出過時之謂廣。又姑黃切，音光。《爾雅·釋獸》回毛在背，闋廣。《疏》伯樂相馬法，旋毛在背者名闋廣。《音義》廣，音光。又《韻補》叶果五切，音古。《禮·樂記》今夫古樂，進旅退旅，和正以廣，弦匏笙簧，會守拊鼓，始奏以文，復亂以武。

㢗：《廣韻》《集韻》𠀤丘召切，音趬。《玉篇》高屋。

𢊳：《集韻》同庛。

𢊴：《五音篇海》與奩同。

𢊵：《字彙補》與鼻同。人名。《戰國策》所用者，摟𢊵翟强也。《吳師道註》摟𢊵疑卽管鼻。

𢋂：《海篇》音暑。舍也。

𢋃：《集韻》黨旱切，音亶。《玉篇》偏舍。

㢙：《集韻》與僅同。《禮·射義》蓋㢙有存者。

廥：《廣韻》《集韻》《韻會》𠀤古外切，音儈。《說文》芻藳之藏。《急就篇》墼壘廥廐庫東廂。《註》廥，芻藳所居也。又廥積，星名。《史記·天官書》胃爲天倉，其南衆星曰廥積。《隋書·天文志》天廩四星在昴南。一曰天廥，主畜黍稷以供享祀。

㢚：《唐韻》郞古切《集韻》籠五切，𠀤音魯。《說文》廡也。《玉篇》府也。《廣雅》庵也。又《集韻》龍都切，魯平聲。義同。《說文》或作𢋡。

𢋄：《篇韻》祀兗切，音踐。大室也。

廦：《廣韻》北激切《集韻》必歷切，𠀤音鼊。《廣韻》室屋。又《廣韻》《集韻》𠀤必益切，音壁。《說文》牆也。又《集韻》匹辟切，音僻。義同。《玉篇》今作壁。

廧：〔古文〕𢋾《韻會》《正韻》𠀤慈良切，音檣。《春秋·成三年》晉郤克，衞孫良夫，伐廧咎如。《集韻》赤狄別種。又《玉篇》同牆。《戰國策》趙皆以荻蒿苫楚廧之。《前漢·鄒陽傳》牽帷廧之制。又與嗇通。《戰國策》廧夫空。《註》廧，小臣也。空其名。《集韻》或省作𢊂。

廨：《廣韻》古隘切《韻會》居隘切，𠀤音解。《說文》公廨也。

𢋅：《廣韻》羊朱切《正韻》雲俱切，𠀤音兪。《廣韻》邪𢋅，舉手相弄。又《廣韻》以周切，音由。義同。《廣韻》或作歈，一作揄。

㢛：《玉篇》魚欠切，音䶫。小貌。又《類篇》丘凡切，音𩒯。櫃也。

𢋆：《集韻》火禁切，歆去聲。猛意，謂物新美者。意嚮之也。

𢋇：《廣韻》餘昭切，音遙。座也。

廩：〔古文〕𢈺《唐韻》力甚切《集韻》《韻會》《正韻》力錦切，𠀤音凜。《說文》本作㐭。穀所振入，宗廟粢盛，倉黃㐭而取之，故謂之㐭。从入，回，象屋形中有戸牖。或从度从禾。《爾雅·釋言》廩，廯也。《玉篇》倉廩也。《釋名》廩，矜也。實物可惜者，投之其中也。《詩·周頌》亦有高廩，萬億及秭。《禮·明堂位》米廩，有虞氏之庠也。《註》庠序亦學也。魯謂之米廩，虞帝上孝，令藏粢盛之委焉。《周語》廩於藉東南，鍾而藏之。《註》廩，御廩。一名神倉，東南生長之處。鍾，聚也。爲廩以藏所藉田，以奉粢盛。《荀子·富國篇》垣窌倉廩者，財之末也。《註》穀藏曰倉，米藏曰廩。又給也。《後漢·章帝紀》恐人稍受廩，往來煩劇。《註》廩，給也。又天廩，星名。《隋書·天文志》天廩四星在昴南。《張衡·周天大象賦》天廩備稷以祈歆。又官名。《周禮·地官》廩人掌九穀之數，以待國之匪頒賙賜稍食。《後漢·和帝紀》復置廩犧官。《註》漢官儀曰：廩犧令一人秩六百石。又與懍通。《前漢·食貨志》可以爲富安天下，而直爲此廩廩也。又與𡒄通。《集韻》𡒄或作廩。考證：〔《荀子·富國篇》桓窌倉廩者，財之末也。〕謹照原文桓改垣。

𢋑：《說文》廡字籀文。

𢋒：《集韻》黃郭切，音穫。廓𢋒，空遠貌。

𢋓：《正字通》廑本字。

𢋔：《集韻》丘廉切，音𢜩。吳人謂盛衣之櫝曰𢋔。又虛嚴切，音薟。又丘凡切，音顩。義𠀤同。

𢋡：《說文》與㢚同。

廫：《唐韻》洛蕭切《集韻》憐蕭切，𠀤音聊。《說文》空虛也。又《集韻》力交切，音髎。室中虛貌。又《玉篇》一作廖。《韓愈·華山女詩》座下廖落如明星。《集韻》或作寥𡽦。

𢋢：《正字通》廧本字。

𢋣：《玉篇》於求切，音憂。地名。

𢋮：《玉篇》先見切，音霰。舍也。

㢝：《廣韻》素姑切《集韻》《正韻》孫租切《韻會》孫徂切，𠀤音蘇。《博雅》廜蘇，庵也。又《集韻》廜㢝酒，元日飮之，可除瘟氣。《四時纂要》作屠蘇。

廬：《唐韻》力居切《集韻》《韻會》《正韻》凌如切，𠀤音閭。《說文》寄也。秋冬去，春夏居。《詩·小雅》中田有廬。《箋》中田，田中也。農人作廬焉，以便田事。又《玉篇》屋舍也。《集韻》粗屋總名。《易·剝卦》小人剝廬。《左傳·襄二十三年》則猶有先人之敝廬在，君無所辱命。又𠋫舍也。《周禮·地官》十里有廬，廬有飮食。《註》廬若今野𠋫，徙有庌也。又直宿，舍也。《前漢·金日磾傳》小疾臥廬。《註》殿中所止曰廬。《班固·西都賦》周廬千列。《註》直宿曰廬。又國名。《周語》廬由荆嬀。《註》廬，嬀姓之國，荆嬀，廬女爲荆夫人也。又邑名。《楚語》以王如廬。《註》廬，楚邑。又州名。《隋書·地理志》廬江郡，開皇初改爲廬州。又山名。《廬山記》周威王時，有匡俗廬君，故山取其號。又《正韻》龍都切，音盧。《周禮·冬官考工記》秦無廬。《註》廬讀爲纑，謂矛戟柄竹攢柲。或曰摩䥨之器。又與籚同。《集韻》籚或作廬。考證：〔《前漢·金日磾傳》小疾臥廬。《註》殿中所正曰廬。〕謹據照原書所正改所止。

𢋯：《集韻》廉古作𢋯。註詳十畫。

𢋰：《正字通》廡本字。

𢋱：《字彙補》直角切，音浞。《玉篇》速也。

𢋲：《海篇》音父。臭也，敗爛朽也。

𢋻：《集韻》牛錦切，音僸。《玉篇》大屋也。

㢞：《篇韻》夷益切，音弋。屋通也。

廮：《唐韻》《集韻》於郢切《韻會》幺郢切《正韻》庾頃切，𠀤癭上聲。《說文》安止也。又縣名。《前漢·地理志》鉅鹿郡有廮陶縣。

廯：《唐韻》《集韻》《韻會》息淺切《正韻》蘇典切，𠀤先上聲。《爾雅·釋言》廩廯也。《疏》廩廯者，囷倉之別名。孫炎曰：廯，藏穀鮮潔也。舍人云：廩，少鮮也。又《集韻》相然切。《正韻》蘇前切，𠀤音先。義同。

𢋼：《集韻》《韻會》𠀤虛宜切，音犧。廞𢋼，山險。

𢋽：《字彙》見《石鼓文》。或云卽廓字。

𢋾：《集韻》廧古作𢋾。註詳十三畫。

𢋿：《海篇》音齋。茅舍也。《字彙》側皆切，音齋。小茅舍也。《正字通》凡燕居通稱爲齋。《杜陽雜編》梁武帝造寺，蕭子雲飛白大書一蕭字於其中，後李約買歸東洛，建一小室號蕭齋。唐杜甫居夔，三徙居皆曰高齋。本借用齋，後加广。

𢌄：《集韻》權拘切，音劬。《玉篇》倉也。

廱：《廣韻》《韻會》《正韻》𠀤於容切，音雝。《爾雅·釋訓》廱廱，和也。又辟廱，學名。《說文》天子饗飮辟廱。《廣韻》辟廱，天子敎宮。《詩·大雅》於樂辟廱。《傳》水旋丘如璧，曰辟廱。《白虎通》辟廱，四面如璧，水雝之，在南方七里之內，立明堂於中。月令論曰：取其宗廟之淸，則曰淸廟。取其正室之貌，則曰太廟。取其堂，則曰明堂。取其四門之學，則曰太學。取其水周圓璧，則曰辟廱。《三輔黃圖》璧廱如璧之圓，廱之以水，象敎化流行也。又《集韻》通作雝。《詩·周頌》于彼西雝。又通作雍。《前漢·河閒獻王傳》對三雍宮。《註》應劭曰：辟雍，靈臺，明堂也。雍，和也。言天地君臣人民皆和也。又茨，一名雞廱。《莊子·庚桑楚》雞廱也，豕零也。又雍縣。亦作廱。《前漢·百官表》廱，太宰太祝令丞。《註》師古曰：五畤在廱，故特設太宰以下諸官。又《集韻》與壅通。《前漢·五行志》成公五年，梁山崩，廱河三日不流。《註》師古曰：廱，讀曰雍。◎按《穀梁傳》本作壅。

𢌈：《集韻》鄰知切，音離。《玉篇》廈也。

𢌉：《字彙》廈字古文。◎按諸字書廈字無此文。夏古作𡕾，因以廈爲𢌂，傳寫作𢌉，誤。

廲：《廣韻》憐提切，音黎。廲廔，綺窻。又《集韻》鄰支切，音離。義同。

𢌍：《海篇》音謙。謹也。

廳：《廣韻》他丁切《集韻》湯丁切《正韻》他經切，𠀤音汀。《廣韻》廳，屋也。《集韻》古者治官處，謂之聽。事後語省，直曰聽，故加广。《增韻》聽事，言受事察訟於是。漢晉皆作聽，六朝以來，乃始加广。

𢌓：《集韻》廓古作𢌓。註詳十一畫。

𢌔：《集韻》郞丁切，音靈。岩穴也。或作𧯙。

𢌕：《類篇》閭員切，音攣。樊也。

