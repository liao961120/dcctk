矢：〔古文〕𠂕𠓡《唐韻》《廣韻》式視切《集韻》《類篇》《韻會》矧視切，𠀤尸上聲。《說文》弓弩矢也。从入，象鏑括羽之形。古者夷牟初作矢。《宋衷云》黃帝臣也。《荀子·解蔽篇》浮游作矢。《山海經》少皡生般，始爲弓矢。《爾雅·釋詁》矢，弛也。《疏》以弓釋弦曰弛。《釋名》指也，言其有所指向，迅疾也。《揚子·方言》箭，自關而東謂之矢。《易·繫辭》剡木爲矢。《書·顧命》垂之竹矢。《周禮·夏官》司弓矢，掌八矢之灋。枉矢，絜矢，利火射，用諸守城車戰。殺矢，鍭矢，用諸近射田獵。矰矢，茀矢，用諸弋射。恆矢，𤷒矢，用諸散射。《史記·孔子世家》肅愼貢楛矢石砮，長尺有咫。又嚆矢，響箭也。《莊子·在宥篇》焉知曾史之不爲桀紂嚆史也。一作嗃矢。黃庭堅曰：安能爲人作嗃矢。《註》射者必先以嗃矢定其遠近也。又《爾雅·釋詁》𨻰也。《虞書序》臯陶矢闕謨。《春秋·隱五年》公矢魚于棠。《詩·大雅》無矢我陵。《傳》矢，𨻰也。《箋》猶當也。《正義》矢實𨻰義，欲言威武之盛，敵不敢當，以其當侵而𨻰，故言矢猶當也。又《爾雅·釋言》誓也。《書·盤庚》出矢言。《詩·衞風》永矢勿諼。又《博雅》正也。直也。《易·解卦》得黃矢貞吉。《詩·小雅》其直如矢。又施也。《詩·大雅》矢其文德。又投壷之籌曰矢。《禮·投壷》主人奉矢。又星名。《史記·天官書》枉矢，類大流星，虵行而蒼黑，望之如有毛羽然。又《釋名》齊魯謂光景爲枉矢，言其光行若射矢之所至也。又鉗矢，蓬矢，諸羌州名。見《唐書·地理志》。又《廣韻》屎本作矢。《左傳·文十八年》埋之馬矢之中。《史記·廉頗傳》一飯三遺矢。又複姓。《前漢·馬宮傳》本姓馬矢，宮仕學，稱馬氏云。《集韻》或作𥬘。

矣：〔古文〕𠤘《唐韻》《集韻》于己切《韻會》羽已切《正韻》養里切，𠀤音𦮸。《說文》語已辭也。《徐曰》矣者，直疾。今試言矣，則出氣直而疾會意。《柳宗元曰》決辭也。又叶于姬切，音依。《詩·小雅》徹我牆屋，田卒汙萊。曰予不戕，禮則然矣。萊音釐。《正字通》通作巳。音以。與已別。

𥎦：《說文》古文矦字。註詳四畫。

矤：《說文》矧本字。从矢，引省聲。从矢，取詞之所之如矢也。又長也。《揚子·方言》東齊曰矤，宋魯曰呂。《玉篇》或作𥎪。《廣韻》作訠。《字彙補》別作𥎧𥎯，非。

知：〔古文〕𢇻𥎿《唐韻》陟离切《集韻》《韻會》珍離切《正韻》珍而切，𠀤智平聲。《說文》詞也。从口从矢。《徐曰》知理之速，如矢之疾也。又《玉篇》識也，覺也。《增韻》喩也。《易·繫辭》百姓日用而不知。《書·臯陶謨》知人則哲，能官人。又漢有見知法。《史記·酷吏傳》趙禹與張湯論定諸律令，作見知法。《註》吏見知不舉劾爲故縱。又相交曰知。《左傳·昭四年》公孫明知叔孫于齊。《註》相親知也。又《昭二十八年》魏子曰：昔叔向適鄭，鬷蔑一言而善，執手遂如故知。《楚辭·九歌》樂莫樂兮新相知。又《爾雅·釋詁》匹也。《詩·檜風》樂子之無知。《註》匹也。又《廣韻》欲也。《禮·樂記》好惡無節於內，知誘於外。又猶記憶也。《論語》父母之年，不可不知也。又猶主也。《易·繫辭》乾知大始。《左傳·襄二十六年》公孫揮曰：子產其將知政矣。《魏了翁·讀書雜抄》後世官制上知字始此。又《揚子·方言》愈也。南楚病愈者，或謂之知。《黃帝素問》二刺則知。《註》上古以小便利腹中和爲知。又藥名。《日華志》預知子，取綴衣領上，遇有蠱毒，則聞其有聲。又地名。《左傳·昭二十七年》公徒敗于且知。又《集韻》《韻會》知義切。《正韻》知意切。𠀤與智同。《易·臨卦》知臨大君之宜。《荀子·修身篇》是是非非謂之知。又姓。《左傳》晉有知季，卽荀首也。別食知邑，又爲知氏。又《諡法》官人應實曰知。

𥎩：《集韻》族古作𥎩。註詳方部七畫。《類篇》矢鋒也。《正字通》作古疑字譌文，非。

矦：《唐韻》乎溝切《集韻》《韻會》胡溝切。𠀤同侯。《說文》春饗所䠶侯也。从人从丆，象張布，矢在其下。天子射熊虎豹，服猛也。諸侯射熊豕虎。大夫射麋，麋惑也。士射鹿豕，爲田除害也。其祝曰：毋若不寧矦，不朝于王所，故伉而射汝也。餘詳人部七畫。《集韻》或作帿。帿字从巾从矦。

矧：《廣韻》式忍切《集韻》《韻會》《正韻》矢忍切，𠀤音哂。《玉篇》况也。《書·大禹謨》至諴感神，矧茲有苗。《詩·小雅》矧伊人矣，不求友生。又與齗通。《禮·曲禮》笑不至矧。《註》齒本曰矧，大笑則，見《說文》本作矤。《玉篇》亦作𥎪。

𥎪：《玉篇》同矧。

矨：《廣韻》五剄切，娙上聲。短小貌。

𥎫：《字彙補》與鏃同。《石鼓文》彤矢𥎫𥎫。餘詳金部十一畫。

𥎰：《廣韻》孚法切，汎入聲。矢貌。

矩：《廣韻》俱雨切《集韻》《韻會》果羽切，𠀤音踽。正方之則也。《爾雅·釋詁》常也。《疏》度方有常也。《玉篇》圓曰規，方曰矩。《禮·經解》規矩誠設，不可欺以方圓。《前漢·律歷志》矩者，所以矩方器械，令不失其形也。《管子·輕重已篇》心生規，規生矩，矩生方。又《爾雅·釋詁》法也。《論語》不踰矩。《前漢·敘傳》濞之受吳，疆土踰矩。《註》矩，法制也。又《增韻》儀也，廉隅也。又《周禮·冬官考工記輸人》凡斬轂之道，必矩其隂陽。《註》矩，謂刻識之也。又《揚子·太𤣥經》天道成規，地道成矩，規動周營，矩靜安物。《陸倕石闕銘》製模下矩。《註》地也。又《周𩩙算經》智出於句，句出於矩。《註》矩，謂之表，表不移亦爲句，爲句將正，故曰句出於矩焉。又規矩，戎名。《汲冢周書》規矩以麟者，獸也。又通作萭。《周禮·冬官考工記》輪人爲輪，可規可萭。又通作句。《莊子·田子方》履句屨者知地形。《說文》本作巨，从工，象手持之形。重文作榘，从木矢。矢者，其中正也。《六書正譌》巨从工，中象方形，亦會意。

䂏：《廣韻》都聊切《集韻》丁聊切，𠀤音刁。《博雅》短也。《玉篇》犬短尾。

𥎱：《廣韻》《集韻》𠀤蒲八切，音拔。𥎱䂒，短貌也。

䂐：《集韻》拙古作䂐。註詳手部五畫。又《集韻》姝悅切，音啜。短貌。或作𠭴㑁𥏞。

䂑：《廣韻》祖稽切，音齎。《博雅》𥏠䂑，短小貌。又《集韻》將支切，音貲。義同。或从比，非。

𥎲：《說文長箋》古文疑字。註詳疋部九畫。

𥎹：《廣韻》《集韻》𠀤陟栗切，音窒。短也。

𥎺：《玉篇》《集韻》𠀤徒了切，條上聲。失也。

矪：《廣韻》《集韻》𠀤張流切，音輈。射鳥箭也。或作𥎻。

𥎻：《字彙》同矪。

𥎼：《集韻》族古作𥎼。註詳方部七畫。

𥎽：《字彙》籀文族字。見周宣王《石鼓文》。

𥎾：《集韻》苦委切，音蛫。《博雅》倦也。一曰跂也。與尯𡯵𣧼𠀤同。尯字从尣从危。𡯵字从尣从委。𣧼字从歺从危。

䂒：《廣韻》恪八切《集韻》丘八切，𠀤音劼。見𥎱字註。

𥎿：《類篇》古文知字。註詳三畫。

𥏀：《六書正譌》鏃本字。矢鋒也。从矢从㐺，㐺，古衆字，會意。借音爲宗族字。

𥏁：《字彙補》古文族字。註詳方部七畫。

𥏂：《六書本義》古文疾字。註詳疒部五畫。

矬：《廣韻》昨禾切《集韻》《韻會》徂禾切，𠀤坐平聲。《博雅》短也。《北史·宋世景傳》孝王學涉，形貌矬陋，而好臧否人物。又鹽場名。《元史·百官志》廣東鹽場十三所，一曰矬峒場。

𥏎：《集韻》研領切，迎上聲。䂔𥏎，小貌。

𥏏：《正字通》殹字之譌。

短：《唐韻》《正韻》都管切《集韻》《韻會》覩緩切，𠀤端上聲。《說文》有所長短，以矢爲正。《徐曰》若以弓爲度也。《廣韻》促也，不長也。《書·堯典》日短星昴，以正仲冬。《禮·月令》度有長短。又長短術。《史記·六國年表》謀詐用，而縱橫長短之說起。《註》長短術興於六國時，行長入短，其語隱謬，用相激怒。又短功。《唐書·百官志》凡工匠，十月至正月爲短功。又短人。《史記·孔子世家》僬僥三尺，短之至也。《荀子·非相篇》帝堯長，帝舜短。文王長，周公短。仲尼長，子弓短。《張華·博物志》伊尹黑而短。又凡指人過失曰短。《史記·屈原傳》上官大夫短屈原於頃襄王。《前漢·蕭望之傳》鄭朋數稱述望之，短車騎將軍。《師古註》短謂毀其短惡也。又叶多卷切，音近亶。《陸機·思親賦》天步悠長，人道短矣。異途同歸，無早晚矣。又叶都眷切，音近玷。《蘇轍·夷中詩》江流日益深，民語漸已變。峰巒古崖石，草木條榦短。《集韻》或作𢭃。

䂓：《正字通》規本字。䂓矩𠀤从矢。詳見部規字註。

𥏘：《字彙》渠勿切，音倔。《篇海類編》𥏘𥏘，短貌。

𥏙：《廣韻》丘吠切《集韻》去穢切，𠀤磈去聲。《玉篇》𥏙䂕，短小貌。又《五音集韻》苦對切，音塊。義同。

䂔：《集韻》下頂切，音悻。小貌。

𥏚：《字彙》篆文肄字。

𥏛：《字彙》見周宣王《石鼓文》。音闕。《施云》按說文古熾字與此相類。《正字通》熾字从火不从矢，施說誤。

𥏜：《集韻》隱綺切，音椅。短貌。又《博雅》痤也。《類篇》與㾨同。

𥏝：《集韻》衣駕切，音亞。矲𥏝，短也。

𥏞：《集韻》株劣切，音綴。《博雅》短也。與𠭴同。或作䂐。

𥏟：《集韻》必結切，邊入聲。弓戾也。通作㢼彆𢏨。

矮：《唐韻》烏蟹切《集韻》《韻會》倚蟹切《正韻》鴉蟹切，𠀤隘上聲。《說文》短人也。《類篇》矬也。《易林》猨墮高木，不矮手足。《王楙野客叢談》黃魯直詩：矲矮金壷肯送持。註引玉篇：矲，短也。矮，不長也。不知矲雉二字，見周禮春官典同註：矲，皮買反。雉，苦買反。方言：桂林之閒謂人短爲矲雉，雉正作矮字呼也。《集韻》或作㾨躷。

𥏠：《廣韻》邊兮切《集韻》邊迷切，𠀤音篦。互見䂑𥐀二字註。又《集韻》賔彌切，音𤰞。又旁卦切，音粺。義𠀤同。

𥏪：《廣韻》苦駭切《集韻》口駭切，𠀤音楷。矲𥏪，短貌。《揚子·方言》桂林謂人短爲矲雉，雉或作𥏪，亦作𥩤。

䂕：《廣韻》呼吠切《集韻》許濊切，𠀤音喙。見𥏙字註。又《集韻》牛吠切，音杌。義同。

𥏫：《唐韻》式陽切《集韻》尸羊切，𠀤音商。《說文》傷也。又《集韻》千羊切，音槍。義同。與𥏻同。亦作𥏲。

𥏬：《集韻》唐，古作𥏬。註詳口部七畫。

𥏲：《類篇》同𥏫。

𥏳：《唐韻》《集韻》𠀤牀史切，嗣上聲。《爾雅·釋訓》不𥏳，不來也。《疏》𥏳，待也。旣云不待，是不來也。《說文》或作𢓪。與俟竢𠀤同。

𥏴：《唐韻》籀文疾字。

𥏵：《字彙補》古文瘤字。註詳疒部十二畫。

𥏻：《說文》同𥏫。

𥏼：《唐韻》古文智字。註詳日部八畫。《說文》識詞也。从白从亏从知。《徐曰》知者必有言，故文白知爲𥏼。白者，詞之氣也。亏亦氣也，知不窮，氣亦不窮也。考證：〔《說文》識詞也。从白，从弓，从知。〕謹照說文弓旁改亏旁。

𥐀：《集韻》相支切，音斯。𥏠𥐀，短小貌。又先齊切，音西。義同。

矯：《唐韻》居夭切《集韻》《韻會》舉夭切，𠀤驕上聲。《說文》揉箭箝也。《搏雅》直也。《禮·部韻略》揉曲爲矯。《易·說卦》坎爲矯輮。《疏》使曲者直爲矯，使直者曲爲輮。《史記·平津侯傳》矯矢累弦。《註》正曲使直也。《前漢·成帝詔》民彌惰怠，將何以矯之。《註》矯，正也。《劉勰·新論》搒檠者，矯不正也。又《玉篇》詐也，擅也。《類篇》妄也。《字彙》託也。通作撟。《書·呂𠛬》奪攘矯虔。《前漢·高帝詔》作撟虔。《註》稱詐爲矯，强取爲虔。《左傳·昭二十六年》矯誣先王。《史記·汲黯傳》矯制持節，發河南倉廩，以振貧民。《前漢·高帝紀》羽矯殺卿子冠軍。《註》托懷王命而殺之也。《大戴禮》非其事而居之，矯也。又《爾雅·釋訓》矯矯，勇也。《博雅》武也。《詩·魯頌》矯矯虎臣。《周頌》作蹻蹻。《註》武貌。又强也。《禮·中庸》强哉矯。《荀子·臣道篇》作撟然剛折。《註》强貌。又《類篇》舉也。《陶潛·歸去來辭》時矯首而遐觀。《揚雄·甘泉賦》作撟首。又《博雅》飛也。《孫綽·遊天台山賦》整輕翮而思矯。《揚子·方言》作䎗。又姓。《風俗通》晉大夫矯父之後，前漢右將軍矯望，後漢逸民矯愼。矯，一作蟜。又《韻會》嬌廟切，驕去聲。與撟同。又詐也。又强亢貌。又高舉貌。本《毛氏韻增》。又《集韻》《韻會》𠀤居妖切，音驕。矢躍出也。《神異東荒經》東王公與玉女投壷，每投千二百矢矯。又矯矯，高舉貌。《前漢·敘傳》賈生矯矯，弱冠登朝。《師古曰》合韻音驕。又《字彙補》其嬌切，音橋。亦姓也。《史記·仲尼弟子傳》江東人矯子庸疵。《註》矯，音橋。師古云：矯疵，字子庸。與撟蹻蟜𠀤通。《正韻》作同橋，非。

𥐁：《廣韻》蒲木切《集韻》步木切，𠀤音僕。《廣韻》短人。《類篇》侏儒也。

矰：《唐韻》作滕切《集韻》《韻會》咨騰切《正韻》咨登切，𠀤音增。《說文》隿䠶矢也。《玉篇》結繳於矢也。《周禮·夏官》矰矢用諸弋射。《註》矰，高也，可以弋飛鳥。《史記·老子傳》飛者可以爲矰。《班固·西都賦》矰繳相纏。《吳越春秋》吳師中軍素羽之矰，左軍朱羽之矰，右軍烏羽之矰。《註》矰，短矢。韋昭曰：矢名。又《韻會》通作繒。《三輔黃圖》佽飛具繒繳，以射鳧鴈。《註》箭有綸曰繒繳，卽綸也。《集韻》或作𢎒。

矱：《集韻》《韻會》𠀤鬱縛切，音雘。與彠同。度也。《屈原·離騷》求榘矱之所同。《後漢·崔駰傳》協準矱之貞度。《註》準，繩也。矱，尺也。

矲：《廣韻》薄蟹切《集韻》部買切，𠀤牌上聲。《博雅》短也。𠀤見𥏝矮𥏪三字註。又與罷通。《周禮·春官·典同註》短罷，或作矲。音同。又《集韻》蒲楷切，排上聲。又步化切，音杷。義𠀤同。《集韻》亦作𥪎跁。

𥐑：《集韻》伊盈切，音嬰。短也。

𥐓：《玉篇》呼官切，音歡。短也。

