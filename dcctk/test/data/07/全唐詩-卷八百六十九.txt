*嘲蘇世長

名長意短，口正心邪。棄忠貞于鄭國，忘信義於吾家。

*戲題畫

喚出眼，何用苦深藏。縮卻鼻，何畏不聞香。

*嘲蕭瑀射

急風吹緩箭，弱手馭強弓。欲高翻複下，應西還更東。

十回俱著地，兩手並擎空。借問誰為此，乃應是宋公。

*與歐陽詢互嘲

聳膊成山字，埋肩不出頭。誰家麟角上，畫此一獼猴。

*與歐陽詢互嘲

索頭連背暖，漫襠畏肚寒。只因心渾渾，所以麵團團。

*為溫僕射嘲竹

竹，風吹青肅肅。淩冬葉不凋，經春子不熟。

虛心未得待國士，皮上何須生節目。

*又嘲屏牆

高下八九尺，東西六七步。突兀當廳坐，幾許遮賢路。

*嘲崔左丞

崔子曲如鉤，隨例得封侯。髆上全無項，胸前別有頭。

*嘲高士廉木履

刺鼻何曾嚏，蹋面不知嗔。高生兩個齒，自謂得勝人。

*書化度藏院壁

將肉遣狼守，置骨向狗頭。自非阿羅漢，焉能免得偷。

*嘲許子儒

不能專習禮，虛心強覓階。一年辭爵弁，半歲履麻鞋。

瓦惡頻蒙cv，牆虛屢被叉。映樹便側睡，過匱即放乖。

歲暮良工畢，言是越朋儕。今日綸言降，方知愚計喎。

*與趙神德互嘲

趙神德，天上既無雲，閃電何以無準則？——梁寶

向者入門來，案後惟見一挺墨。——趙神德

官裏料朱砂，半眼供一國。——梁寶

磨公小拇指，塗得太社北。——趙神德

*與講師互謔

甘桃不結實，苦李壓低枝。——釋元康

輪王千個子，巷伯勿孫兒。——講師

*詠興善寺佛殿災

道善何曾善，言興且不興。如來燒赤盡，惟有一群僧。

*敘可笑事

朱前疑著綠，逯仁傑著朱。閻知微騎馬，馬吉甫騎驢。

將名作姓李千里，將姓作名吳棲梧。左台胡禦史，右台禦史胡。

*嘲武懿宗

長弓短度箭，蜀馬臨階騙。去賊七百里，隈牆獨自戰。

忽然逢著賊，騎豬向南r2。

*又嘲

裹頭極草草，掠鬢不菶菶。未見桃花面皮，漫作杏子眼孔。

*詠靜樂縣主

馬帶桃花錦，裙銜綠草羅。定知幃帽底，儀容似大哥。

*嘲格輔元

有恥宿龍門，精彩先瞰渾。眼瘦呈近店，睡響徹遙林。

埒囊將舊識，制被異新婚。誰言驄馬使，翻作蟄熊蹲。

*始平諧詩

平明發始平，薄暮至何城。庫塔朝雲上，晃池夜月明。

略彴橋頭逢長史，欞星門外揖司兵，一群縣尉驢騾驟，數個參軍鵝鴨行。

*詠傅岩監祠

聞道監中溜，初言是大祠。很傍索傳馬，傯動出安徽。

衛司無帟幕，供膳乏鮮肥。形容消瘦盡，空往復空歸。

*嘲崔生

崔生犯夜行，武候正嚴更。襆頭拳下落，高髻掌中擎。

杖跡胸前出，繩文腕後生。愁人不惜夜，隨意曉參橫。

*又嘲楊文瓘

武陵敬愛客，終宴不知疲。遣共渾王飲，錯宴延陀兒。

始被鴻臚識，終蒙禦史知。精神既如此，長歎複何為。

*嘲李叔慎、賀蘭僧伽、杜善賢

叔慎騎烏馬，僧伽把漆弓。喚取長安令，共獵北山熊。

*嘲父

陸餘慶，筆頭無力觜頭硬。一朝受辭訟，十日判不竟。

*回波詞

回波爾時廷玉，打獠取錢未足。

阿姑婆見作天子，傍人不得棖觸。

*回波詞

回波爾時栲栳，怕婦也是大好。

外邊只有裴談，內裏無過李老。

*乞金魚詞

台中鼠子直須諳，信足跳樑上壁龕。倚翻燈脂汙張五，還來齧帶報韓三。莫浪語，直王相。大家必若賜金龜，賣卻貓兒相報賞。

*又賜宴自歌

東館總是鵷鸞，南台自多杞梓。日用讀書萬卷，何忍不蒙學士。墨制簾下出來，微臣眼看喜死。

*詠癡

榆兒複榆婦，造屋兼造車。十七八九夜，還書複借書。

*歇後

面作天地玄，鼻有雁門紫。既無左達承，何勞罔談彼。

*送司功入京

崇裕有幸會，得遇明流行。司士向京去，曠野哭聲哀。

*嶺南歸後獻詩

龍褒有何罪，天恩放嶺南。敕知無罪過，追來與將軍。

*初到滄州呈州官

遙看滄海城，楊柳鬱青青。中央一群漢，聚坐打杯觥。

*秋日述懷

簷前飛七百，雪白後園強。飽食房裏側，家糞集野螂。

*喜雨

暗去也沒雨，明來也沒雲。日頭赫赤出，地上綠氤氳。

*皇太子夏日賜宴詩

嚴霜白浩浩，明月赤團團。

*哭李嶠詩

台閣神仙地，衣冠君子鄉。昨朝猶對坐，今日忽雲亡。

魂隨司命鬼，魄逐見閻王。此時罷歡笑，無複向朝堂。

*詠尹字

醜雖有足，甲不全身。見君無口，知伊少人。

*詠王主敬

有意嫌兵部，專心望考功。誰知腳踜蹬，卻落省牆東。

*嘲邵景、蕭嵩

一雙鬍子著緋袍，一個須多一鼻高。

相對廳前捺且立，自慚身品世間毛。

*嘲韋鏗

飄風忽起團團旋，倒地還如著腳z2。莫怪殿上空行事，卻為元非五品才。

*詠毀天樞

天門街上倒天樞，火急先須卸火珠。

計合一條麻線挽，何勞兩縣索人夫。

*與李全交詩

禦史非常任，參軍不久居。待君遷轉後，此職還到餘。

*嘲劉文樹

可憐好個劉文樹，髭須共頦頤別住。

文樹面孔不似猢猻，猢猻面孔強似文樹。

*尚書省門吟

落去他，兩兩三三戴帽子。

日暮祖侯吟一聲，長安竹柏皆枯死。

*上馬當山神

青驄一匹昆侖牽，奏上大王不取錢。

直為猛風波滾驟，莫怪昌齡不下船。

*竊李義府詩

生情鏤月為歌扇，出性裁雲作舞衣。

照鏡自憐回雪影，來時好取洛川歸。

*答朝士

fk鏤銀盤盛蛤蜊，鏡湖蓴菜亂如絲。

鄉曲近來佳此味，遮渠不道是吳兒。

*和知章詩

fk鏤銀盤盛炒蝦，鏡湖蓴菜亂如麻。

漢兒女嫁吳兒婦，吳兒儘是漢兒爺。

*續茅山秀才吟

駐馬上山阿，風來屎氣多。

*櫻桃子詩

櫻桃子，半赤半已黃。一半與懷王，一半與周至。

