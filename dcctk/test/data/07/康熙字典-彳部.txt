彳：《唐韻》《集韻》𠀤丑亦切，音敕。《說文》小步也。象人脛三屬相連也。《集韻》彳亍，足之步也。《元包經》爪丮血，趾彳亍。《潘岳·射雉賦》彳亍中輟。《註》徐爰曰：彳亍，止貌。張銑曰：行貌，中少留也。又《集韻》甫玉切，峰入聲。足下齊也。

𢒾：《玉篇》巨小切，喬上聲。行貌。

㣔：《韻會》當經切，音丁。彾㣔，獨行貌。《集韻》一作跉䟓。《正字通》亦作伶仃。

𢒿：《玉篇》古文犯字。註詳犬部二畫。

𢓀：《廣韻》與職切《集韻》《類篇》逸職切，𠀤音弋。《玉篇》行也。

彴：《廣韻》之若切《集韻》《正韻》職略切，𠀤音勺。《廣雅》獨梁也。《廣韻》橫木渡水也。《蘇軾·游蔣山詩》略彴橫秋水。又《集韻》亭歷切，音笛。義同。又《集韻》《韻會》《正韻》𠀤弼角切，音雹。《爾雅·釋天》奔星爲彴約。《疏》奔星卽流星。一名彴約。

彵：《玉篇》他可切，音拸。安行也。

彶：《廣韻》居立切《集韻》訖立切，𠀤音急。《說文》急行也。《廣韻》遽也。

𢓄：《玉篇》古禮切，雞上聲。行也。

𢓅：《玉篇》同從。

𢓆：《玉篇》五丸切，音岏。𢖑𢓆，失途也。

𢓇：《玉篇》古文退字。註詳辵部六畫。

彷：《廣韻》步光切《集韻》蒲光切，𠀤音旁。《玉篇》彷徨也。《莊子·逍遙遊》彷徨乎無爲其側。又蟲名。《莊子·達生篇》野有彷徨。《音義》彷徨，狀如蛇，兩頭，五采文。又《集韻》彷徉，徘徊也。《史記·吳王濞傳》彷徉天下。又《廣韻》妃兩切，音髣。彷彿也。《說文》彷彿，見不審也。《傅毅·舞賦》彷彿神動。

𢓈：《唐韻》辭閏切《集韻》徐閏切，𠀤音殉。《說文》行示也。《玉篇》巡師宣令也。《司馬法》斬以𢓈。《集韻》或作徇𢕊。

彸：《廣韻》職容切《集韻》《韻會》諸容切，𠀤音鍾。《廣韻》征彸，行貌。《韻會》行遽也。又《集韻》征彸，怖遽貌。《王裒四子講德論》百姓征彸，無所措其手足。《註》征彸，徨懼貌。

𢓉：《說文》與返同。

𢓊：《說文》同徙。

役：〔古文〕𠈿《唐韻》《集韻》《韻會》𠀤營隻切，音疫。《說文》戍邊也。《詩·小雅·采薇序》遣戍役，以守衞中國。又《玉篇》使役也。《易·說卦》致役乎坤。《書·大誥》予造天役。《周禮·天官·大宰》田役以馭其衆。又有所求而不止曰役役。《莊子·齊物論》終身役役而不見其成功。《註》得此不止，復逐於彼，疲役終身也。又凡役使之人曰厮役。《前漢·張耳𨻰餘傳贊》其賔客厮役，皆天下俊桀。又列也。《詩·大雅》禾役穟穟。《傳》役，列也。《疏》種禾，則使有行列，其苗穟穟然美好也。《韻會》或作伇。

彺：《集韻》雨方切，音王。《玉篇》急行貌。

𢓋：《集韻》魚浪切，仰去聲。𧇠𢓋，行不耑也。

𢓒：《類篇》如占切，音髥。遲行也。

𢓓：《集韻》作古作𢓓。註詳人部五畫。

㣘：《集韻》同跔。

彼：《唐韻》補委切《集韻》補靡切，𠀤𥓓上聲。《說文》往有所加也。《玉篇》對此之稱。《詩·小雅》彼月而微，此日而微。《禮·檀弓》爾之愛我也，不如彼。又外之之詞。《論語》彼哉彼哉。《疏》言如彼人哉無足稱也。又《廣韻》𢔌也，邐也。

𢓔：《玉篇》蘇合切，毿入聲。行貌。

𢓕：《廣韻》同冘。

彽：《廣韻》直尼切《集韻》𨻰尼切，𠀤音墀。《玉篇》彽徊，猶徘徊也。又《集韻》都黎切，音低。又徒回切，音頹。義𠀤同。

彾：《玉篇》力郢切，音領。雨後徑。又《集韻》郞丁切，音靈。與竛同。竛竮，行貌。

彿：《廣韻》敷勿切，音拂。彷彿也。《說文》本作髴。

㣙：《唐韻》徒歷切《集韻》亭歷切，𠀤音笛。《說文》行㣙㣙也。又《集韻》徒沃切，音毒。義同。

往：〔古文〕𢔎𨓹《唐韻》于兩切《集韻》雨兩切《正韻》羽枉切，𠀤王上聲。《說文》之也。《玉篇》行也，去也。《易·履卦》素履往無咎。《書·舜典》帝曰：兪，汝往哉。《禮·曲禮》禮尚往來。往而不來，非禮也。來而不往，亦非禮也。又《玉篇》古往也。《廣韻》往，昔也。《易·繫辭》夫易彰往而察來。《前漢·武帝紀》稽諸往古，制宜於今。又約舉前事曰往往。《史記·五帝紀》至長老皆各往往稱黃帝堯舜之處，風敎固殊焉。又凡以物致人曰往。《曹植·與楊修書》今往僕少小所著辭賦一通，相與刊定也。《王羲之帖》今往絲布單衣財一端，示致意。又《集韻》於放切，王去聲。歸嚮也。《史記·孔子世家贊》雖不能至，然心鄕往之。又叶尹竦切，音勇。《東方朔·七諫》叩宮而宮應兮，彈角而角動。虎嘯而谷風生兮，龍至而錦雲往。

𢓖：《集韻》貧悲切，音皮。走貌。

𢓗：《玉篇》七尒切，音此。行貌。

征：〔古文〕徰《廣韻》《集韻》《韻會》諸盈切《正韻》諸成切，𠀤証平聲。《爾雅·釋言》行也。《易·泰卦》拔茅茹，以其彙征吉。《詩·小雅》之子于征。又《韻會》征，伐也。《易·離卦》王用出征。《書·大禹謨》惟時有苗弗率，汝徂征。《孟子》征者，上伐下也。又《正韻》征，取也。《禮·王制》關譏而不征。又姓。《前漢·司馬相如傳》厮征伯僑，而役羨門兮。《註》仙人，姓征，名伯僑。又《韻會》通政。《周禮·地官·小司徒》施其職，而平其政。《註》音征，稅也。當作征。又通正。《周禮·夏官》惟加田無國正。《註》音征，稅也。獨加賞之田無稅。

徂：〔古文〕𡲂𡲡《廣韻》昨胡切《集韻》叢租切，𠀤祚平聲。《爾雅·釋詁》往也。《書·大禹謨》惟時有苗弗率，汝徂征。《詩·豳風》我徂東山。又《爾雅·釋詁》存也。《註》以徂爲存，猶以亂爲治，以曩爲曏，以故爲今。反覆旁通，美惡不嫌同名。又國名。《詩·大雅》侵阮徂共。《箋》阮也，徂也，共也，三國犯周，而文王伐之。◎按朱傳云：以侵阮，而往至於共也。與箋說異。又徂來，山名。《詩·魯頌》徂來之松。

㣚：《集韻》吐孔切，音統。徿㣚，直行。

𢓜：《廣韻》古伯切《集韻》《正韻》各額切，𠀤音格。《揚子·方言》徦𢓜，至也。邠唐冀兗之閒曰徦，或曰𢓜。又《揚子·方言》𢓜，來也。周鄭之郊，齊魯之閒。或謂𢓜曰懷。《廣韻》亦作假。《集韻》或作佫臵。通作格。又《集韻》轄格切，音核。《揚子·方言》登也。梁益之閒曰𢓜。

𢓝：《集韻》與佻同。

㣛：《集韻》會古作㣛。註詳曰部九畫。

待：《唐韻》徒在切《集韻》《韻會》《正韻》蕩亥切，𠀤音殆。《說文》竢也。《易·繫辭》君子藏器於身，待時而動。《禮·儒行》儒有席上之珍，以待聘。又《增韻》遇也。《論語》以季孟之閒待之。又備禦也。《魯語》率大讎。以憚小國，其誰云待之。又叶直里切，音峙。《魏文帝·浮海賦》衆帆張，羣櫂起，爭先逐進，莫適相待。又叶時吏切，音侍。《荀子·成相篇》治之志後埶富，君子誠之，好以待。富音沸。又叶徒帝切，音兌。《歐陽修·祭龍文》浸潤收畜，足支一歲。旱則來告，否則當待。又叶杜兮切，音啼。《屈原·離騷》路修遠以多艱兮，騰衆軍使徑待。路不周以左轉兮，指西海以爲期。《朱註》待，徒奇反。考證：〔《荀子·成相篇》治之志後世富，君子誠之，好以待。〕謹照原文世改埶。

㣜：《字彙》何庚切，音行。行貌。

𢓞：《玉篇》諸膺切，音蒸。行不正。

㣝：《廣韻》息弓切，音嵩。姓也。

𢓟：《玉篇》職救切，州去聲。行也。

徆：《玉篇》息兮切，音西。行也。

徇：《集韻》《韻會》𠀤松倫切，音旬。《爾雅·釋言》徧也。《註》周徧也。《墨子·公孟篇》身體强良，思慮徇通。又《廣雅》營也。又《集韻》使也。《莊子·人閒世》夫徇耳目，內通而外於心知。又《集韻》須閏切《韻會》《正韻》松閏切，𠀤音濬。《說文》疾也。《史記·五帝本紀》幼而徇齊。《註》裴駰曰：徇，疾。齊，速也。又《廣韻》辭閏切，音殉。自衒名行也。又略也。《前漢·魏豹傳》𨻰勝使周市徇魏地。《註》徇，略也。又與狥通。《周禮·天官·小宰》狥以木鐸。又與殉通。《前漢·賈誼傳》貪夫徇財，烈士徇名。

𢓠：《廣韻》所臻切，音莘。往來之貌。又與侁同。《集韻》侁或作𢓠。

很：《唐韻》胡懇切《集韻》《韻會》《正韻》下墾切，𠀤痕上聲。《說文》不聽從也。一曰行難也。《吳語》今王將很天而伐齊。《註》很，違也。又《玉篇》諍訟也。《禮·曲禮》很毋求勝。《註》很，鬩也。謂爭訟也。又《廣韻》俗作狠。《孟子》好勇𩰚狠。

徉：《廣韻》與章切《集韻》《韻會》余章切，𠀤音羊。《玉篇》彷徉也。《廣韻》忀徉，徙倚也。《廣雅》徜徉，戲蕩也。《楚辭·招魂》彷徉無所倚，廣大無所極。

徊：《廣韻》戸恢切《集韻》《韻會》胡隈切《正韻》胡瑰切，𠀤音回。《玉篇》徘徊，猶彷徨也。《集韻》徘徊，不進貌。《史記·呂后紀》徘徊往來。《古詩》淸商隨風發，中曲正徘徊。

𢓡：《唐韻》以脂切《集韻》《正韻》延知切《韻會》余支切，𠀤音彝。《說文》行平易也。又《韻會》通作夷。《老子·道德經》大道甚夷。

律：《唐韻》呂戌切《集韻》《韻會》《正韻》劣戌切，𠀤音嵂。《玉篇》六律也。《廣韻》律呂也。《說文》均布也。十二律均布節氣，故有六律，六均。《爾雅·釋器》律謂之分。《註》律管，所以分氣。《前漢·律歷志》律有十二，陽六爲律，隂六爲呂，黃帝之所作也。黃帝使泠綸自大夏之西，昆侖之隂，取竹之解谷生，其竅厚均者，斷兩節閒而吹之，以爲黃鐘之宮，制十二筩以聽鳳之鳴。其雄鳴爲六，雌鳴亦六，比黃鐘之宮而皆可以生之，是爲律本。《後漢·律曆志》殿中𠋫用玉律十二，惟二至乃𠋫，靈臺用竹律六十𠋫日如其曆。《史記·律書註》古律用竹，又用玉。漢末以銅爲之。《書·舜典》同律度量衡。《禮·王制》考時月，定日同律。又《爾雅·釋詁》法也。又常也。《註》謂常法。《正韻》律呂萬法所出，故法令謂之律。《管子·七臣七主篇》律者，所以定分止爭也。《釋名》律，累也。累人心，使不得放肆也。《左傳·桓二年》百官於是乎咸懼，而不敢易紀律。又軍法曰律。《易·師卦》師出以律。又𠛬書曰律。《前漢·𠛬法志》蕭何攟摭秦法，取其宜於時者，作律九章。《晉書·𠛬法志》秦漢舊律起自李悝。悝著網捕二篇，雜律一篇。又以其律具其加減，是故所著六篇而已。又爵命之等曰律。《禮·王制》有功德于民者，加地進律。《疏》律卽上公九命，繅藉九寸，冕服九章，建常九斿之等，是也。又《爾雅·釋言》述也。《禮·中庸》上律天時。又《爾雅·釋言》銓也。所以銓量輕重。又理髮曰律。《荀子·禮論篇》不沐則濡櫛，三律而止。《註》律，理髮也。又詩律。《杜甫·遣悶詩》晚節漸於詩律細。又戒律。《佛國記》法顯慨律藏殘缺，於是以弘始二年至天竺，尋求戒律。又《爾雅·釋器》不律謂之筆。《註》蜀人呼筆爲不律也。又斛律，耶律，𠀤複姓。《姓譜》斛律，代人，世爲部落統軍，號斛律部，因氏焉。耶律，遼之後。又《韻補》與嵂通。《詩·小雅》南山律律。《司馬相如·大人賦》徑入雷室之砰磷鬱律兮，洞出鬼谷之堀礨崴魁。考證：〔《左傳·桓二年》百官於是乎畏懼，而不敢犯紀律。〕謹照原文畏改咸。犯改易。〔《禮·王制》有功德于民者，加地進律。《疏》律卽上宮九命。〕謹照原文宮改公。

後：〔古文〕𨒥𢔏《唐韻》《正韻》胡口切《集韻》《韻會》很口切，𠀤音厚。《說文》遲也。从彳幺夂者，後也。《徐鍇曰》幺，猶𦌾躓之也。《玉篇》前後也。《廣韻》先後也。《詩·小雅》不自我先，不自我後。又後嗣也。《禮·哀公問》子也者，親之後也。《書·蔡仲之命》垂憲乃後。《左傳·桓二年》臧孫達其有後于魯乎。又《集韻》亦姓。又《韻會》然後，語辭。又《廣韻》胡遘切《集韻》下遘切《韻會》《正韻》胡茂切，𠀤厚去聲。《增韻》此後於人，不敢先而後之，先此而後彼之後也。《老子·道德經》自後者，人先之。《論語》事君敬其事，而後其食。又《詩·大雅》予曰有先後。《傳》相導前後曰先後。又《廣雅》娣姒，先後也。《前漢·郊祀志》神君者，長陵女子，以乳死，見神於先後宛若。《註》兄弟妻相謂曰先後，古謂之娣。今關中俗呼爲先後，吳楚呼爲妯娌。又叶後五切，胡上聲。《揚雄·趙充國圖畫頌》在漢中興，充國作武。赳赳桓桓，亦紹厥後。

徍：《集韻》於佳切，音娃。徍徥，邪行貌。

𢓢：《集韻》枯花切，音跨。行也。

㣞：《集韻》徒活切，音奪。行也。

㣟：《集韻》閴吉切，音咥。行也。

𢓣：《廣韻》息弓切，音嵩。姓也。

徎：《唐韻》《集韻》𠀤丑郢切，音騁。《說文》徑行也。又《廣韻》丈井切，音𣵹。雨後徑也。又《集韻》里郢切，音領。義同。又他頂切，音珽。徑也。

𢓪：《廣韻》與竢同。

𢓫：《集韻》與侁同。

𢓬：《篇海》火皆切，㖑平聲。訟也。○按諸字書無𢓬字。《正字通》云：與《說文》俙訓略同。當是俙字之譌。

徏：《集韻》與陟同。

徐：《唐韻》似魚切《集韻》《韻會》祥余切《正韻》祥於切，𠀤序平聲。《說文》安行也。《玉篇》威儀也。《爾雅·釋訓》其虛其徐，威儀容止也。《註》雍容都雅之貌。《莊子·應帝王》其臥徐徐，其覺于于。《音義》徐徐，安穩貌。又通作邪。《詩·鄘風》其虛其邪。《箋》邪，讀如徐。《疏》虛徐者，謙虛閑徐之義。又《廣韻》緩也。《廣雅》遲也。《孟子》子謂之姑徐徐云爾。又《廣韻》州名。《書·禹貢》海岱及淮惟徐州。《爾雅·釋地》濟東曰徐州。《疏》淮海閒其氣寬舒，稟性安徐，故曰徐。《釋名》徐舒也。土氣舒緩也。又國名。《左傳·昭元年》周有徐奄。《註》二國皆嬴姓。又縣名。《前漢·地理志》臨淮郡有徐縣。又《爾雅·釋天》太歲在辰曰執徐。又姓。《廣韻》自顓頊之後，春秋時，徐偃王假行仁義，爲楚文王所滅，其後氏焉，出東海，高平，東莞，琅邪，濮陽五望。

𢓭：《集韻》同逡。《前漢·王莽傳》𢓭儉隆約。《註》𢓭，退也。

𢓮：《玉篇》相焦切，音霄。行貌。

㣢：《集韻》田黎切，音啼。屖㣢，休息也。

𢓯：《玉篇》巨往切，狂上聲。扇𢓯也。

𢓰：《玉篇》湯果切，音妥。行貌。

㣣：《集韻》舒贍切，音㨛。𢓕㣣，行搖曳貌。

𢓱：《唐韻》《集韻》𠀤敷容切，音峰。《說文》使也。《集韻》或作𢕝。

徑：《集韻》古定切《韻會》《正韻》吉定切，𠀤音徑。《說文》步道也。《徐鍇曰》道不容車，故曰步道。《玉篇》小路也。《易·說卦傳》艮爲山，爲徑路。《疏》徯徑，細小狹路。《周禮·地官·遂人》夫閒有遂，遂上有徑。《註》徑容牛馬。《疏》徑不容車軌，而容牛馬及人之步徑。《禮·月令》審端徑術。《三輔決錄》蔣詡舍中三徑，唯羊仲求仲從之游。又《廣雅》徑，袤也。《禮·曲禮》送喪不由徑。《註》徑，邪路也。又疾也，直也。《史記·大宛傳》張騫曰：今使大夏，從羌中險，從蜀宜徑。《註》如淳曰：徑，疾也。《唐書·盧藏用傳》仕宦之捷徑。又直波也。《爾雅·釋水》直波爲徑。《註》言徑涏。又《集韻》徑，直也。《禮·檀弓》有直情而徑行者。又猶行也。《左傳·僖二十五年》晉趙衰以壺飱從徑，餒而弗食。又《集韻》堅靈切，音經。行過也。《史記·高祖紀》高祖被酒，夜徑澤中。又《韻會》通作俓。《史記·司馬相如傳》俓峻赴險。又與竟通。《史記·淳于髡傳》不過一斗，徑醉矣。

𢓲：《正字通》同吾。《秦惠王詛楚文》吾作𢓲。

𢓳：《玉篇》與𢖊同。

徒：〔古文〕𠫠《唐韻》《集韻》《韻會》《正韻》𠀤同都切，音塗。《說文》本作𨑒。步行也。《易·賁卦》舍車而徒。又步卒也。《詩·魯頌》公徒三萬。又《爾雅·釋訓》徒輦者也。《疏》會同田獵，人挽輦以徒行也。《詩·小雅》徒御不驚。又《玉篇》衆也。《書·仲虺之誥》實繁有徒。《前漢·東方朔傳》人至察，則無徒。又《廣韻》空也。《爾雅·釋訓》暴虎，徒搏也。《註》空手執也。又《廣雅》徒，袒也。《史記·張儀傳》秦人捐甲，徒裼以趨敵。又《正韻》但也。《孟子》徒善不足以爲政。又《廣韻》黨也。《張衡·思𤣥賦》朋精粹而爲徒。又弟子曰徒。《論語》非吾徒也。《後漢·鄭康成傳》扶風馬融，門徒四百餘人。又《廣韻》徒隷也。《周禮·天官》冢宰胥十有二人，徒百有二十人。《疏》胥有才智爲什長，徒給使役，故一胥十徒。又司徒，官名。《書·舜典》汝作司徒。《周禮·地官·司徒疏》司徒，主衆徒也。又丹徒，縣名。《前漢·地理志》會稽郡有丹徒縣。《註》卽春秋云朱方也。《地志》秦望氣者言其地有王氣，始皇使赭衣徒三千鑿京峴山，以敗其勢，因名丹徒。又罪名。《唐書·𠛬法志》用𠛬有五，其三曰徒。徒者，奴也。蓋奴辱之，量其罪之輕重，有年數而捨。又申徒，登徒，司徒，𠀤複姓。《風俗通》申屠氏，隨音改爲申徒氏，夏有申徒狄。《宋玉·好色賦序》大夫登徒子，侍於楚王。《註》登徒，姓也。《姓譜》舜嘗爲堯司徒，支孫氏焉。又叶唐何切，音駝。《道藏歌》運役自然氣，於是息三徒。一暢萬劫感，慶賀西王那。

𢓴：《玉篇》古文退字。註詳辵部六畫。

𢓵：《集韻》息救切，音秀。𢓵𢕍，行相待也。

𢓶：《字彙補》古文通字。註詳辵部七畫。

𢓷：《集韻》御古作𢓷。註詳八畫。

𢔁：《集韻》閭承切，音陵。姓也。

𢔂：《玉篇》於劒切，淹去聲。匿也。

徖：《玉篇》祚紅切，音叢。安也。

得：〔古文〕𢔶䙷𢔨《唐韻》《正韻》多則切《集韻》《韻會》的則切，𠀤音德。《說文》行有所得也。《玉篇》獲也。《韻會》凡有求而獲皆曰得。又賦受亦曰得。《易·乾卦》知得而不知喪。《禮·曲禮》臨財毋苟得。《左傳·定九年》凡獲器用曰得，得用焉曰獲。《孟子》求則得之。又貪也。《論語》戒之在得。又《韻會》與人契合曰相得。《王褒·聖主得賢臣頌》聚精會神，相得益章。又得得，唐人方言，猶特地也。《全唐詩話》貫休入蜀，以詩投王建曰：一瓶一鉢垂垂老，千水千山得得來。又叶都木切，音篤。《老子·道德經》罪莫大於可欲，禍莫大於不知足，咎莫大於欲得。《易林》入市求鹿，不見頭足，終日至夜，竟無所得。《集韻》或作㝶。

㣤：《唐韻》慈衍切《集韻》在演切，𠀤音踐。《說文》迹也。《集韻》或作𧗸。又長㣤，地名。《楚相孫叔敖𥓓》卽歲還長㣤太守。《註》漢武帝得休屠王故地，置張掖郡，長㣤隷焉。

𢔃：《集韻》𢔃與履同。註詳尸部十二畫。

𢔄：《集韻》同趠。

徘：《集韻》同俳。《說文》本作裴。

徙：〔古文〕𡕝𨗬𡲴《唐韻》斯氏切《集韻》《韻會》想氏切《正韻》想里切，𠀤音壐。《說文》本作𨑭。迻也。《玉篇》遷也，避也。《爾雅·釋詁》遷運，徙也。《註》今江東通言遷徙。《禮·經解》使人日徙善遠罪，而不自知也。《史記·郭解傳》徙豪富茂陵。《潘岳·閑居賦》孟母所以三徙也。又謫戍曰徙。《前漢·𨻰湯傳》廷尉增壽議免湯爲庶人，徙邊。又《廣雅》仿佯，徙倚也。《嚴忌·哀時命》獨徙倚而彷徉。又踰月曰徙。《禮·檀弓》祥而縞，是月𧝓，徙月樂。又《集韻》相支切，音斯。縣名。《前漢·地理志》蜀郡有徙縣。又《集韻》抵徙擬手期翹也。

𢔅：《廣韻》德紅切，音東。《集韻》𢔅然，行貌。

𢔆：《篇韻》乞及切，音泣。𢔆集，人衆貌。

𢔇：《集韻》徒刀切，音陶。𢔳𢔇，行貌。

𢔈：《篇韻》胡男切，音函。水入船也。又胡感切，音漢。義同。

𢔉：《字彙》徑本字。

徛：《唐韻》去奇切《集韻》《韻會》丘奇切，𠀤音崎。《說文》舉足以渡也。又《廣韻》渠綺切，音技。立也。又《廣韻》《集韻》《韻會》𠀤居義切，音寄。《爾雅·釋宮》石杠謂之徛。《註》聚石水中，以爲步渡彴也。《廣雅》徛，步橋也。《集韻》或作𢕗。

徜：《廣韻》市羊切《集韻》辰羊切，𠀤音常。《玉篇》徜徉，猶徘徊也。《廣雅》徜徉，戲蕩也。《韓愈·送李愿歸盤谷序》終吾生以徜徉。

𢔊：《玉篇》直知切，音馳。行也。

徝：《玉篇》竹志切，音智。施也。又與陟同。《集韻》陟或作徝。

從：《廣韻》疾容切《集韻》《韻會》《正韻》牆容切，𠀤俗平聲。《說文》本作从。相聽也。《書·益稷》汝無面從。《說命》后從諫則聖。又《廣韻》就也。《易·乾卦》雲從龍，風從虎。《禮·曲禮》謀于長者，必操几杖以從之。又《爾雅·釋詁》自也。《詩·小雅》伊誰云從。《箋》言譖我者，是言從誰生乎。《晉書·明帝紀》不聞人從日邊來。又姓。《廣韻》漢有將軍從公。《何氏姓苑》今東筦人。又《廣韻》《集韻》𠀤七恭切，促平聲。《廣韻》從容也。《正韻》從容，舒緩貌。《書·君𨻰》從容以和。《禮·中庸》從容中道。又《集韻》書容切，音舂。從容，久意。《禮·學記》待其從容，然後盡其聲。又《集韻》將容切，音蹤。東西曰衡，南北曰從。《詩·齊風》衡從其畝。《史記·蘇秦傳》從合則楚王，衡成則秦帝。又與蹤通。《史記·聶政傳》重自𠛬以絕從。《前漢·張湯傳》從迹安起。又《集韻》祖動切，音總。太高貌。《韻會》髻高也。《禮·檀弓》尔無從從爾。又《集韻》鋤江切，浞平聲。義同。又《唐韻》慈用切《集韻》《類篇》《韻會》才用切，𠀤俗去聲。《說文》本作𨑢。隨行也。《詩·齊風》其從如雲。《論語》從我者，其由與。又《韻會》從天子曰法從，侍從。《書·囧命》其侍御僕從。《前漢·揚雄傳》趙昭儀，每上甘泉常法從。《註》師古曰：以法言當從耳。一曰從，法駕也。《後漢·百官志》羽林郞掌宿衞侍從。又《集韻》《類篇》𠀤似用切，音頌。同宗也。《爾雅·釋親》父之世父，叔父爲從祖，祖父。父之世母，叔母爲從祖，祖母。《釋名》從祖父母，言從己親祖別而下也，亦言隨從己祖以爲名也。又《集韻》子用切。與縱同。《禮·曲禮》欲不可從。《論語》從之純如也。考證：〔《詩·齊風》從衡其畝。〕謹照原文從衡改衡從。

徟：《集韻》之由切，音周。徟𢕔，行貌。

𢔋：《廣韻》息恭切，音鬆。《玉篇》小行恐貌。又與倯同。《集韻》倯或作𢔋。

徠：《玉篇》古文來字。《楚辭·九章》后皇嘉樹，橘徠服兮。《前漢·郊祀歌》天馬徠從西極。又《韻會》徂徠，山名。《詩·魯頌》徂來之松，作徂來。又與勑同。《說文》勑或作徠。亦作來逨。詳力部勑字註。

𢔌：《玉篇》與俾同。

御：〔古文〕𢓷𢕜《唐韻》《集韻》《類篇》牛據切《韻會》《正韻》魚據切，𠀤音禦。《說文》使馬也。《徐鍇曰》卸解車馬也。从彳从卸，皆御者之職。《詩·小雅》徒御不驚。又《正韻》統也。《賈誼·過秦論》振長策而御宇內。又《韻會》凡天子所止曰御。前曰御前，書曰御書，服曰御服，皆取統御四海之內。《蔡邕·獨斷》御者，進也。凡衣服加於身，飮食適於口，妃妾接於寢皆曰御。《釋名》御，語也。尊者將有所欲，先語之也。亦言職𤰞，尊者有所勤御，如御牛馬然也。《禮·王制》千里之內以爲御。《註》御謂衣食。《疏》御是進御所須，故爲衣食。又《廣韻》侍也，進也。《詩·小雅》飮御諸友。《傳》御，進也。《箋》御，侍也。吉甫遠從鎬地來，飮之酒，使諸友侍之。又《正韻》勸侑也。《禮·曲禮》御食于君。《註》勸侑曰御。又主也。《禮·曲禮》問大夫之子，長曰能御矣，幼曰未能御也。《註》御猶主也。《疏》謂主事也。又禦也。《詩·邶風》我有旨蓄，亦以御冬。又傅御，日御，御史，𠀤官名。《詩·大雅》王命傅御，遷其私人《箋》傅御貳王治事，謂冢宰也。《左傳·桓十七年》天子有日官，諸侯有日御。《註》日官，日御，典曆數者。《前漢·百官表》御史大夫秦官，位上卿，秩千石，有繡衣直指。《後漢·百官志》侍御史掌察舉非法，受公卿郡吏奏事，有違失，劾舉之。凡郊廟朝會，則二人監威儀，有違失，則劾奏。又女官。《周禮·天官·女御》掌御敘于王之燕寢。《周語》內官不過九御。又姓。《正字通》周有御鞅。又《類篇》偶舉切，馭上聲。止也。《左傳·襄四年》季孫不御。《註》御，止也。《釋文》御，魚呂反。又魯邑名。《左傳·襄二十二年》雨過御叔，御叔在其邑。《註》御叔，魯御邑大夫。《釋文》御，魚呂反。又御龍，複姓。《史記·夏本紀》劉累學擾龍，以事孔甲，孔甲賜之姓，曰御龍氏。又《集韻》魚駕切，牙去聲。相迎也。《詩·召南》百兩御之。《箋》御，迎也。《禮·曲禮》君命召，雖賤人，大夫士必自御之。《集韻》或作迓。考證：〔《詩·邶風》我有旨畜。〕謹照原文畜改蓄。

㣥：《唐韻》直里切，音峙。待也，儲也，具也。又有所望而往。

㣦：《字辨》同逶。

𢔍：《集韻》佾古作𢔍。註詳人部六畫。

徢：《集韻》悉協切，音燮。趨行貌。

𢔎：《玉篇》古文往字。註詳五畫。

𢔏：《字彙補》古文後字。註詳六畫。

𢔐：《集韻》同𢓈。

𢔑：《類篇》苦遠切，音綣。徐行也。

徥：《唐韻》是支切《集韻》常支切，𠀤音匙。《說文》徥徥，行貌。又《廣韻》承紙切《集韻》上紙切，𠀤匙上聲。《廣韻》行貌。朝鮮語也。又《集韻》徒駭切，音䈆。義同。又《廣韻》池爾切《集韻》丈尒切，𠀤音豸。《集韻》行衙衙謂之徥。又《集韻》度皆切，音𦻀。徍徥，行貌。又《揚子·方言》秦晉之閒，凡細而有容謂之貌，或曰徥。《註》言徥偕也。《釋文》徥，度皆反。

㣪：《集韻》胡管切，音緩。𢕫㣪，徐行。

㣫：《唐韻》之隴切《集韻》主勇切，𠀤鍾上聲。《說文》相迹也。《玉篇》亦作踵。又《玉篇》古文動字。註詳力部九畫。

徦：《唐韻》古雅切《集韻》《韻會》舉下切，𠀤音賈。《說文》至也。《揚子·方言》徦𢓜，至也。邠唐冀兗之閒曰徦，或曰格。又《集韻》居迓切，賈去聲。又《類篇》各額切，音格。義𠀤同。《廣韻》一作假。又與遐同。《集韻》遐或作徦。

徧：《廣韻》比薦切《集韻》《韻會》《正韻》𤰞見切，𠀤編去聲。《說文》帀也。《廣韻》周也。《書·舜典》徧于羣神。《詩·小雅》羣黎百姓，徧爲爾德。《左傳·莊二十年》樂及徧舞。《疏》言樂之所有，舞悉周徧也。又《廣韻》俗作遍。《魏志·賈逵傳註》逵最好春秋左傳，自課誦之，月常一遍。又《集韻》或作辯。《禮·曲禮》然後辯殽。《註》辯音徧，義同。又《集韻》或作辨。《史記·五帝紀》辨于羣神。《書·舜典》作徧。又與蹁通。《集韻》蹁或作徧。又與偏通。《集韻》偏通作徧。

𢔟：《唐韻》人九切《集韻》忍九切，𠀤柔上聲。《說文》柔復也。又《廣韻》女久切，音扭。習也。

𢔠：《廣韻》《集韻》𠀤七役切，淸入聲。《玉篇》小行貌。

𢔡：《廣韻》口皆切《集韻》丘皆切，𠀤楷平聲。《廣韻》徘𢔡，行惡也。

徨：《廣韻》《集韻》《韻會》《正韻》𠀤胡光切，音皇。《玉篇》彷徨也。《正韻》彷徨，猶徘徊也。《鹽鐵論》嫫母飾姿而矜夸，西子彷徨而無家。又徊徨。《梁武帝孝思賦》夕獨處而徊徨。又《集韻》雨方切，音王。彷徨，往來。

𢔢：《廣韻》羊朱切《集韻》容朱切，𠀤音兪。《玉篇》行貌。

𢔣：《玉篇》山洽切，音霎。行貌。

𢔤：《集韻》恥孟切，檉去聲。𢔤𢔤，走也。

㣬：《集韻》七入切，音緝。《玉篇》行貌。

復：〔古文〕𢕛𠣸《唐韻》《集韻》《韻會》《正韻》𠀤房六切，音伏。《說文》往來也。《廣韻》返也。《書·舜典》如五器卒乃復。《傳》復，還也。《詩·小雅》言歸思復。又《韻會》答也。《書·說命》說復于王。又《韻會》白也。《禮·曲禮》願有復也。又《韻會》反命也。《周禮·天官》諸臣之復。《註》復，報也，反也。《疏》謂羣臣受王命，使臣行之訖，反報於王也。又招魂曰復。《禮·檀弓》復盡愛之道也。《註》復謂招魂，庶幾其精氣之反。又興復。《諸葛亮·出師表》興復漢室，還於舊都。又姓。《正字通》元有復見心。又州名。《隋書·地理志》後周置復州，大業初改曰沔州。又復陶，官名。《左傳·襄三十年》使爲君復陶。《註》復陶，衣服之官也。又衣名。《左傳·昭十二年》王皮冠秦復陶。《註》秦所遺羽衣也。又《集韻》《韻會》《正韻》𠀤方六切，音福。《集韻》重也。《正韻》反覆也。《易·復卦》反復其道。《詩·小雅》顧我復我。《註》謂迴轉反復之也。又《正韻》復，除也。《前漢·高帝紀》七大夫以下，皆復其身及戸勿事。《註》復其身，及一戸之內，皆不徭役也。又與複通。《史記·秦始皇紀》爲復道，自阿房渡渭屬之咸陽。《前漢·高帝紀》上從復道上，望見諸將往往耦語。《註》上下有道，故謂之復。又與覆通。《詩·大雅》陶復陶穴。《音義》復，累土於地上。《說文》作覆。又《集韻》《韻會》《正韻》𠀤浮富切，浮去聲。《集韻》又也。《增韻》再也。《詩·大雅·大明序》文王有明德，故天復命武王也。又叶房月切，音伐。《韓愈·招揚之罘詩》禮稱獨學陋，易貴不遠復。作詩招之罘，日夕抱饑渴。渴，巨列切。又𡕴𡕨㚆𠣾。

㣭：《集韻》祖叢切，音騣。行也。或作𨔩。又《玉篇》敎也。引《詩》：越以㣭邁。〇按《詩·𨻰風》今本作鬷。

𢔥：《廣韻》王勿切，雲入聲。《玉篇》行也。《類篇》行遽貌。

𢔦：《字彙》與徲同。

循：《唐韻》詳遵切《集韻》《韻會》松倫切。《正韻》詳倫切，𠀤音旬。《爾雅·釋詁》自也，率循也。《說文》行順也。《禮·射義》卿大夫以循法爲節。《史記·循吏傳》奉職循理，亦可以爲治，何必威嚴哉。《前漢·賈誼傳》此業壹定，世世常安，而後有所持循矣。《註》執持而順行之。又《增韻》依也。《左傳·昭七年》循牆而走。《二十三年》循山而南。《註》依山南行也。又《廣韻》善也。又《玉篇》循次序也。《論語》夫子循循然善誘人。又《韻會》循環，謂旋繞往來。《史記·高帝紀》三王之道，若循環終而復始。又巡也。《前漢·宣帝紀》遣使者循行郡國，問民所疾苦。又《正韻》循，摩也。《前漢·李陵傳》數數自循其刀環。《註》循，謂摩循也。又撫循，慰安也。《前漢·蕭何傳》拊循勉百姓。《趙充國傳》拊循和輯。又《廣雅》述也。《前漢·馮立傳》立爲西河上郡太守，居職公廉，與其兄野王相似。吏民歌之曰：大馮君，小馮君，兄弟繼踵相因循。又無所作爲曰因循。《韓愈·酬裴功曹詩》多才自勞苦，無用秖因循。又《集韻》船倫切，音脣。蹲循，逡巡也。

𢔧：《集韻》步定切，屏去聲。傍側也。

𢔨：《五音集韻》古文得字。註詳八畫。

𢔩：《集韻》七恭切，促平聲。步緩也。又《集韻》筍勇切，音悚。𢔩𢔩，疾貌。

𢔪：《類篇》專於切，音諸。月行也。通作諸。《詩·邶風》日居月諸。

徫：《集韻》雨鬼切，韋上聲。行貌。

𢔲：《集韻》力救切，留去聲。𢓵𢔲，行相待也。或作畱。

𢔳：《集韻》蘇遭切，音騷。𢔳𢔇，緩行貌。

㣯：《集韻》先結切，音屑。《司馬相如·上林賦》媥姺徶㣯。《註》郭璞曰：衣服婆娑貌。又《集韻》㣰㣯，搖也。

徬：《唐韻》蒲浪切，旁去聲。《說文》附行也。《廣韻》附也。《周禮·地官·牛人》凡會同軍旅行役，共其兵車之牛與其牽徬，以載公任器。《註》牽徬，在轅外輓牛也。人御之居其前曰牽，居其旁曰徬。又與傍通。《集韻》傍，或書作徬。又與彷通。《集韻》彷，亦作徬。

徭：《玉篇》余招切，音遙。役也。《周禮·天官·冢宰》徒百有二十人。《註》此民給徭役者。《後漢·第五倫傳》倫爲鄕嗇夫，平徭賦。又《韻會》通作繇。《前漢·景帝紀》省繇賦。又《韻會》亦作𧪬。《前漢·宣帝紀》擅興𧪬役。《廣韻》《集韻》《類篇》𠀤作傜。

𢔴：《集韻》牛據切，音馭。鄕名。《集韻》牛據切，音御。鄕名。

微：《唐韻》《集韻》《韻會》《正韻》𠀤無非切，音薇。《爾雅·釋詁》幽微也。《易·繫辭》知微知彰。《書·大禹謨》道心惟微。又《廣韻》微，妙也。《禮·禮運》德產之致也精微。又《說文》隱行也。《史記·秦始皇紀》微行咸陽。又《廣韻》細也。《孟子》乃孔子，則欲以微罪行。又《玉篇》不明也。《詩·小雅》彼月而微，此日而微。又《韻會》衰也。《詩·小雅》式微式微。《箋》微乎微者也。《史記·杞世家》杞小微。又《韻會》賤也。《尚書序》虞舜側微。又《爾雅·釋詁》匿微也。《註》微謂逃藏也。《左傳·哀十六年》白公奔山而縊，其徒微之。《註》微，匿也。又《爾雅·釋詁》蔽，微也。《晉語》公子重耳過曹，曹共公聞其駢脅，諜其將浴，設微薄而觀之。《註》微，蔽也。又殺也。《禮·檀弓》禮有微情者。《疏》微，殺也，言賢者喪親，必致滅性，故制使三日而食，哭踊有數，以殺其內情。又伺察也。《前漢·郭解傳》使人微知賊處。《註》微，伺問之也。又《爾雅·釋訓》骭瘍爲微。《註》骭，脚脛。瘍，瘡也。《詩·小雅》旣微且尰。又《韻會》非也。《詩·邶風》微我無酒。又《韻會》無也。《禮·檀弓》齊餓者，不食嗟來之食。曾子曰：微與。《註》微，猶無也。又國名。《書·牧誓》微盧彭濮。《傳》微在巴蜀。又《爾雅·釋山》未及上翠微。《疏》未及頂上，在旁陂陀之處，山氣靑縹色，故曰翠微也。又紫微，太微，少微，𠀤星名。《晉書·天文志》紫微垣十五星在北斗。北一曰紫微，天帝之座也，天子之常居也。太微，天子庭也。五帝之座也，十二諸侯府也。少微，在太微西，士大夫之位也，明大而黃，則賢士舉也。又三微。《後漢·章帝紀》春秋於春每月書王者，重三正，愼三微也。《註》三微者，三正之始，萬物皆微，物色不同，故王者取法焉。十一月，時陽氣始施於黃泉之下，色皆赤，赤者陽氣，故周爲天正，色尚赤。十二月，萬物始牙而色白，白者隂氣，故殷爲地正，色尚白。十三月，萬物莩甲而出，其色皆黑，人得加功展業，故夏爲人正，色尚黑。又姓。《左傳·哀八年》微虎。《註》魯大夫。又微生，複姓。《論語》微生高。考證：〔《書·舜典》虞舜側微。〕謹按舜典無此文，係出書序。謹將書舜典改爲尚書序。

徯：《廣韻》胡雞切《集韻》《韻會》《正韻》弦雞切，𠀤音奚。《爾雅·釋詁》待也。《廣韻》有所望也。《書·仲虺之誥》徯予后。《玉篇》或作𥪦。又鳧徯，鳥名。《山海經》鹿臺之山有鳥，名曰鳧徯。又《揚子·方言》徯醯，危也。東齊槣物而危謂之徯醯。又《廣韻》胡禮切《集韻》《韻會》戸禮切，𠀤奚上聲。亦待也。又與蹊通。《禮·月令》塞徯徑。《疏》徯徑，細小狹路也。《前漢·貨殖傳》矰弋不施於徯隧。

𢔵：《六書統》同遘。

𢔶：《五音集韻》古文得字。註詳八畫。

𢔷：《集韻》同俇。

𢔸：《集韻》同䟐。

𢔹：《字彙補》古弔切，音徼。《石鼓文》希微𢔹𢔹。

徰：《集韻》征古作徰。註詳五畫。

𢕏：《集韻》同蹕。

𢕐：《集韻》同𨁁。

𢕑：《玉篇》疏聿切，音率行貌。

𢕒：《說文》復本字。

徱：《字彙》與僄同。輕迅也。《王延壽·王孫賦》性徱㣱以㺕疾。《註》徱卽僄字。

徲：《唐韻》杜兮切《集韻》𨻰尼切，𠀤音啼。《說文》久也。又《博雅》徲徲，往來也。

𢕓：《玉篇》尺主切，樞上聲。行也。

𢕔：《集韻》諸良切，音章。𢕔徨，行不正。又《集韻》之亮切，章去聲。𢕔徨，行遽貌。

㣰：《類篇》思七切，音悉。㣰㣯，搖也。

𢕕：《廣韻》《集韻》𠀤桑感切，音糝。《集韻》顉𢕕，動也。又《類篇》蘇蹔切，衫去聲。𢕕𢕕，行貌。

𢕖：《玉篇》相然切，音仙。行貌。

㣱：《廣韻》士革切，音賾。容尋常人。又與䟄同。《集韻》䟄或作㣱。

㣲：《海篇》同微。

𢕗：《集韻》同徛。

𢕘：《集韻》倉回切，音催。行急貌。

𢕙：《字彙補》迷省切，音猛。《前漢·王子侯者年表》長安大夫劉𢕙。

𢕚：《集韻》丁力切，音𣮊。𢕚滴，水少。

𢕛：《玉篇》古文復字。註詳九畫。

𢕜：《集韻》御古作𢕜。註詳八畫。

𢕝：《類篇》同𢓱。

𢕞：《類篇》陟利切，音致。施也。

徵：〔古文〕𢾷𢽠𡈼𢽡《唐韻》陟陵切《集韻》《韻會》知陵切，𠀤陟平聲。《說文》召也。从微省。𡈼爲徵，行於微而文達者，卽徵之。《周禮·天官·宰夫》掌百官府之徵令。《註》別異諸官，以備王之徵召。《周語》唯官是徵。又《廣韻》證也，明也。《書·洪範》念用庶徵。《左傳·昭三十年》且徵過也。《註》徵，明也。又《廣韻》成也。《儀禮·士昏禮》納徵。《註》徵，成也。使使者納幣以成昏禮。又問也。《左傳·僖四年》包茅不入，王祭不共，無以縮酒，寡人是徵。又斂也。《周禮·地官》閭師以時徵其賦。《疏》閭師徵斂百里內之賦貢。又求也。《史記·貨殖傳》物賤之徵貴。《註》徵，求也，謂此處物賤，求彼貴賣之。又《爾雅·釋詁》徵，虛也。又姓。《廣韻》吳太子率更令河南徵崇。又《集韻》持陵切，音懲。縣名。《左傳·文十年》泰伯伐晉，取北徵。《音義》今徵縣。《史記·河渠書》穿渠，自徵引洛水，至商顏下。《前漢·地理志》左馮翊有徵縣。《註》卽今之澄城是也。又《廣韻》《集韻》《韻會》𠀤陟里切，知上聲。《玉篇》宮徵也。《爾雅·釋樂》徵謂之迭。《樂書》聲出於心，而齒合吻開，爲之徵。徵，火也，其性烈而善燭。五音配夏。《禮·月令》孟夏之月，其音徵。又《樂記》徵爲事。《疏》徵屬夏，夏時生長萬物，皆成形體。事亦有體，故以徵配事也。《風俗通》徵者，祉也。物盛大而繁祉也。五行爲火，五常爲禮，五事爲視。凡歸爲事。又與懲通。《荀子·正論篇》凡𠛬人之本，禁暴惡惡，且徵其來也。又與征通。《史記·三王世家》非敎士不得從徵。又叶陟隆切，音中。《班固·靈臺詩》乃經靈臺，靈臺旣崇。帝勤時登，爰考休徵。

𢕪：《玉篇》巨夭切，喬上聲。行貌。

𢕫：《集韻》苦管切，音款。𢕫㣪，徐行。

徶：《集韻》蒲結切，音蹩。徶㣯，衣服婆娑貌。

德：《唐韻》《正韻》多則切《集韻》《韻會》的則切，𠀤登入聲。《廣韻》德行也。《集韻》德行之得也。《正韻》凡言德者，善美，正大，光明，純懿之稱也。《易·乾卦》君子進德修業。《詩·大雅》民之秉彝，好是懿德。《書·臯陶謨》九德，寬而栗，柔而立，愿而恭，亂而敬，擾而毅，直而溫，𥳑而廉，剛而塞，彊而義。又《洪範》三德，一曰正直，二曰剛克，三曰柔克。《周禮·地官》六德：知、仁、聖、義、中、和。又《玉篇》德，惠也。《書·盤庚》施實德于民。《詩·小雅》旣飽以德。又善敎也。《禮·月令》孟春之月，命相布德，和令，行慶，施惠。《註》德謂善敎。又感恩曰德。《左傳·成三年》王曰：然則德我乎。《疏》德加於彼，彼荷其恩，故謂荷恩爲德。《後漢·樊曄傳》光武微時，曄餽餌一笥，帝德之不忘。又《韻會》四時旺氣也。《禮·月令》某日立春，盛德在木。又《諡法》綏柔士民，諫爭不威，執義揚善，曰德。又《說文》升也。又《玉篇》福也。又星名。《前漢·郊祀志》望氣王朔言，後獨見塡星出如瓜。有司皆曰：陛下建漢家封禪，天其報德星云。《註》德星，旣填星也。又《韻會》亦作悳。《前漢·賈誼傳》悳至渥也。又州名。《廣韻》秦爲齊郡地，漢爲平原郡。武德初爲德州，因德安縣以名之。又叶都木切，音篤。《謝惠連·雪賦》曹風以麻衣比色，楚謠以幽蘭儷曲。盈尺則呈瑞於豐年，袤丈則表沴於隂德。又叶得各切，當入聲。《易林》酒爲歡伯，除憂來樂，福善入門，與君相索，使我有德。考證：〔《書·大禹謨》九德，寬而栗。〕謹照原書改臯陶謨。

徸：《玉篇》昌容切，音衝。行貌。又與踵同。《集韻》踵或作徸。

徹：〔古文〕𢖉𢕹《唐韻》《集韻》《韻會》𠀤直列切，音轍。《說文》通也。《論語》盍徹乎。《註》周法，什一而稅，謂之徹。徹，通也，爲天下之通法。又《廣韻》徹，達也。《左傳·成十六年》養由基蹲甲而射之，徹七札焉。《註》發達七札也。又《集韻》徹，道也。又剝取也。《詩·豳風》徹彼桑土。又治也。《詩·大雅》徹田爲糧。《傳》徹，治也。又去也。《儀禮·士冠禮》徹筮席。《左傳·宣十二年》軍衞不徹警也。《周禮·天官·膳夫》卒食以樂，徹于造。《疏》天子食終徹器之時，作樂以徹之。又毀也。《詩·小雅》徹我牆屋。《箋》徹毀我牆屋也。又《揚子·方言》徹，列也。《蔡邕·獨斷》羣臣異姓有功封者，稱曰徹侯，避武帝諱，改曰通侯，或曰列侯也。又《唐韻》丑列切《集韻》《正韻》敕列切，𠀤闡入聲。義同。《集韻》或作〈足𢾿〉。

𢕬：《唐韻》蘇合切《集韻》悉合切，𠀤三入聲。《說文》行貌。《廣韻》衆行貌。又𢕬譶，疾貌。《嵆康·琴賦》飛纖指以馳騖兮，紛𢕬譶以流漫。又《廣韻》初戢切《集韻》測入切，𠀤音𡍪。又《五音集韻》先立切，音靸。義𠀤同。

𢕭：《玉篇》火陷切，呷去聲。危也。

𢕮：《廣韻》竹賣切《集韻》陟卦切，𠀤音近債。《廣韻》步立貌。又《類篇》陟嫁切，音吒。義同。

𢕯：《集韻》徒念切，甜去聲。𢖝𢕯，行貌。

𢕰：《正字通》古文遵字。見六書統。◎按遵無此文。《正字通》誤。

𢕱：《集韻》遠古作𢕱。註詳辵部十畫。

𢕲：《字彙補》音未詳。《穆天子傳》玗琪𢕲尾。

𢕹：《集韻》徹古作𢕹。註詳十二畫。

徻：《集韻》烏外切，音懀。徻徻，屋宇高明也。

㣵：《集韻》他達切，音闥。《博雅》逃也。又《類篇》一曰行不相遇。《集韻》或作㒓達达。

𢕺：《集韻》呼外切，音翽。𢕺𢕺，室宇顯敞也。

㣶：《廣韻》陟山切《集韻》知山切，𠀤音譠。《廣韻》走也，藏也。又與邅通。《集韻》邅，亦作㣶。

𢕻：《集韻》時豔切，音贍。行速貌。

𢕼：《集韻》與還同。

徼：《廣韻》古弔切《集韻》吉弔切，𠀤音叫。《說文》循也。《前漢·百官表》中尉，秦官，掌徼循京師。《註》師古曰：徼，遮繞也。又《韻會》邏卒曰游徼。《後漢·臧宮傳》少爲縣亭長游徼。《註》每鄕有游徼，掌循禁姦盜也。又《玉篇》邊徼也。《史記·司馬相如傳》南至䍧牱爲徼。《註》徼，塞也。以木柵水，爲蠻夷界。又《廣韻》小道也。《班固·西都賦》徼道綺錯。又《韻會》一曰徼妙。《老子·道德經》常有欲以觀其徼。又《唐韻》古堯切《集韻》堅堯切，𠀤叫平聲。《玉篇》要也，求也。《左傳·昭三年》徼福於太公。《註》徼，要也。《禮·中庸》小人行險以徼幸。《疏》徼求榮幸也。又《廣韻》抄也。《論語》惡徼以爲知者。《註》徼，抄也。抄人之意，以爲已有。又《集韻》伊消切，音邀。遮也。《司馬相如·子虛賦》徼𧮬受詘。《註》司馬彪云：徼，遮也。𧮬，倦也，謂遮其倦者。

𢕽：《字彙》見周宣王《石鼓文》。音義未詳。

𢕾：《集韻》避古作𢕾。註詳辵部十三畫。

㣷：《集韻》乃定切，音甯。㣷㣷，行貌。

徽：〔古文〕𢾰《唐韻》許歸切《集韻》《韻會》吁韋切，𠀤音揮。《說文》衺幅也。又《爾雅·釋詁》善也。《疏》徽者，美善也。《書·舜典》愼徽五典。《詩·小雅》君子有徽猷。又太姒嗣徽音。又《正字通》琴節曰徽。《前漢·揚雄傳》高張急徽。《註》琴徽也，所以表發撫抑之處。《嵆康·琴賦》徽以鍾山之玉。《註》以玉爲徽也。又《說文》三糾繩也。《玉篇》徽，大索也。《易·坎卦》繫用徽纆。《揚雄·解嘲》折脅拉髂，免於徽索。又徽嫿，奔馳貌。《馬融·廣成頌》徽嫿霍奕，別騖分奔。又州名。《宋史·地理志》宣和三年，改歙州爲徽州。又與幑通。幟也。《禮·大傳》聖人南面而治天下，必改正朔，殊徽號。《註》徽號，旌旗之屬也。《揚雄·羽獵賦》徽車輕武。《註》徽車，有徽幟之車也。又與褘通。《張衡·思𤣥賦》揚雜錯之袿徽。《註》爾雅曰：婦人之徽謂之褵。郭璞云：卽今之香纓也。◎按《爾雅·釋器》本作褘。考證：〔《揚雄·校獵賦》〕謹照原書改羽獵賦。

𢖈：《集韻》徒了切，音窕。行貌。

𢖉：《說文》古文徹字。註詳十二畫。

𢖊：《唐韻》普丁切《集韻》傍丁切，𠀤音俜。《說文》使也。《集韻》或作𥪁。

𢖏：《玉篇》松贖切，音粟。行不住也。

𢖐：《集韻》與儦同。

𢖑：《玉篇》昨丸切，音巑。𢖑𢓆，失途貌。

𢖒：《廣韻》與優同。

徿：《玉篇》良用切，龍去聲。行不正也。又《集韻》魯孔切，隆上聲。徿㣚，言直行也。

𢖘：《字彙補》許建切。音憲。《酉陽雜俎》𢖘𢖘𨐹𨐹。或作𧾨。

𢖙：《集韻》與䟐同。

𢖚：《集韻》巴挍切，音豹。漢制，新到官府倂上者謂之𢖚。今俗謂程外課作者爲𢖚工。亦作儤。詳人部儤字註。

𢖝：《集韻》先念切，纖去聲。𢕯𢖝，行貌。

𢖞：《玉篇》士咸切，音讒。不齊也。

𢖟：《玉篇》以周切。音繇。行𢖟也。

忀：《廣韻》息良切《集韻》思將切，𠀤音襄。《玉篇》忀徉也。《集韻》忀徉，逍遙也。一曰行貌。又與躟同。《集韻》躟或作忀。

忂：《唐韻》其俱切《集韻》權俱切，𠀤音瞿。行貌。又《集韻》俱遇切，音句。《玉篇》行也。《集韻》一作躣。

𢖣：《正字通》徱本字。

𢖤：《集韻》度皆切，音𦻀。頭垂貌。

𢖥：《集韻》同𨇻。《類篇》一作𪎓。

𢖦：《類篇》屈縛切，音躩。行貌。《揚子·太𤣥經》其志𢖦𢖦。又《類篇》厥縛切，音矍。義同。

𢖧：《集韻》乃浪切，囊去聲。行貌。

