力：〔古文〕𠠲《唐韻》《集韻》《韻會》𠀤林直切，陵入聲。《說文》筋也。象人筋之形。《徐曰》象人筋竦，其身作力，勁健之形。《增韻》筋，力氣所任也。《禮·聘義》日幾中而後禮成，非强有力者不能行也。又《曲禮》老者不以筋力爲禮。又《韻會》凡精神所及處，皆曰力。《孟子》聖人旣竭目力焉，旣竭耳力焉。又《韻會》物所勝亦曰力。《家語》善御馬者均馬力。《杜甫·張旭草書詩》溟漲與筆力。又勤也。《書·盤庚》若農服田力穡，乃亦有秋。《前漢·司馬遷傳》力誦聖德。《註》師古曰：力，勤也。又《禮·坊記》食時不力珍。《註》力，猶務也。又《後漢·銚期傳》身被三創，而戰方力。《註》力，苦戰也。又病甚曰力。《唐書·汲黯傳》臣犬馬病力。又爲人役者曰力。《晉·陶潛·與子書》遣此力，助汝薪水之勞。又姓。《韻會》黃帝佐力牧之後。又《韻補》叶力蘖切，苓入聲。《蘇軾·香積寺詩》此峯獨蒼然，感荷祖佛力。幽光發中夜，見者惟木客。

劜：《唐韻》乙鎋切《集韻》乙黠切，𠀤音䦪。《玉篇》勜劜也。《集韻》勜劜，屈强也。

𠠲：《字彙補》古文力字。註見部首。

𠠳：《集韻》居尤切，音樛。絕力也。《篇海》大力也。

𠠴：《字彙補》𠚪字之譌。

功：《唐韻》古紅切《集韻》《韻會》沽紅切，𠀤音公。《說文》以勞定國曰功。从力，工聲。《廣韻》功績也。《書·禹謨》九功惟敘。又自以爲功曰功之。《史記·信陵君傳》公子乃自驕而功之，竊爲公子不取也。又功，毛詩作公。《詩·小雅》以奏膚公。《註》功也。又《韻會》大功，小功，喪服名。謂治布有精麤之分。或作紅。史記漢書，大功小功，作大紅小紅。又《廣韻》漢複姓。《何氏姓苑》漢營陵令成功恢。禹治水告成功後爲氏。又《韻補》叶姑黃切，音光。《東方朔·七諫》信直退而毀敗兮，虛僞進而得當。追悔過之無及兮，豈盡忠而有功。又叶居銀切，音巾。《司馬相如·子虛賦》騖于鹽浦，割鮮染輪。射中獲多，矜而自功。

𠠶：《集韻》苦骨切，音窟。𠠶𠠶，勞極貌。通作矻。

加：《唐韻》古牙切《集韻》《韻會》《正韻》居牙切，𠀤音家。《說文》語相增加也。从力口。《徐曰》會意。《爾雅·釋詁》重也。《註》重𤴁也。《玉篇》益也。《論語》又何加焉。又《廣韻》上也，陵也。《論語》吾亦欲無加諸人。《註》陵也。又《增韻》施也，著也。《禮·冠義》醮於客位三加彌尊加有成也。又《韻補》叶居何切，音哥。《東方朔·七諫》蓬艾親入御于牀第兮，馬蘭踸踔而日加。棄捐葯芷與杜衡兮，余奈世之不知芳何。又叶居之切，音姬。《三略》柔有所設，剛有所施。弱有所用，彊有所加。

㔓：《唐韻》居偃切《集韻》紀偃切，𠀤音蹇《玉篇》難也，吃也。或作𧮈。《廣韻》㔓，吃語也。又《集韻》力也。

㘞：《玉篇》戸臥切，音和。牽船聲也。

𠠷：《字彙補》下黨切，音沆。信也。亦作𡯄。

劣：《唐韻》《正韻》力輟切《集韻》《韻會》龍輟切，𠀤音埓。《說文》弱也。从力少。《徐曰》會意。《廣韻》鄙也，少也。《揚子·法言》彼以其回顏以其貞顏其劣乎。又劣，薄也。僅僅不足之辭。《宋書·劉懷貞傳》子德願善御車。常立兩柱，使其中劣，通車軸。驅牛奔，從柱閒直過。《集韻》通作𢚃。

𠠹：《集韻》陟甚切，音枕。《玉篇》用力也。

劤：《唐韻》《集韻》𠀤居焮切，斤去聲。《埤蒼》多力也。又《集韻》許斤切，音欣。又許謹切，欣上聲。又歷德切，音勒。義𠀤同。

㔕：《集韻》極乙切，音姞。有志力也。《正字通》同𠠶。

劥：《唐韻》客庚切《集韻》丘庚切，𠀤音坑。《玉篇》㔞也。《廣韻》劥㔞，人有力也。

劦：《唐韻》胡頰切《集韻》檄頰切，𠀤音協。《說文》同力也。《山海經》惟號之山，其風若劦。《玉篇》急也。又《集韻》力協切，音𩭌。力不輟也。

劧：《字彙補》諸氏切，音只。功堅也。

㔗：《唐韻》扶沸切《集韻》父沸切，𠀤肥去聲。《玉篇》勇壯也。《集韻》武勇貌。又《集韻》平祕切，音備。《博雅》挾也。一曰壯也。本作𠢥。

𠡂：《玉篇》古文弼字。註見弓部九畫。

助：《唐韻》《集韻》《韻會》牀據切《正韻》狀祚切，𠀤耡去聲。《說文》左也。从力，且聲。《廣韻》益也。《易·繫辭》天之所助者，順也。又《韻補》叶牀舉切。《揚雄·太𤣥翕首》翕食嘬嘬，利如舞也。翕其羽，朋友助也。

努：《唐韻》《正韻》奴古切《集韻》《韻會》暖五切，𠀤音弩。《方言》勉也。《增韻》用力也。《廣韻》努力也。《李陵·與蘇武詩》努力崇明德。又《集韻》農都切，弩平聲。戮力也。

𠡃：《唐韻》則个切《集韻》子賀切，𠀤音佐。《玉篇》助也，副也。《集韻》手相佐助。

劫：《唐韻》居怯切《集韻》《韻會》訖業切，𠀤音衱。《說文》欲去以力脅止曰劫。一曰以力去曰劫。《徐曰》會意。《玉篇》强取也。《正韻》奪也，勢脅也。《禮·儒行》劫之以衆。又《韻會》劫劫，猶汲汲也。《韓文》人皆劫劫。又《傅毅·舞賦》形態和神意協，從容得志不劫。《註》言雍容不相廹也。又浩劫，宮殿大階級也。《杜甫·玉臺觀詩》浩劫因王造，平臺訪古遊。《韻會》通作刧。亦通作刦。

劬：《唐韻》其俱切《集韻》《韻會》權俱切，𠀤音衢。《說文》勞也。《玉篇》劬勞，病也。《詩·小雅》之子于征，劬勞于野。《傳》病苦也。

劭：《唐韻》《正韻》實照切《集韻》《韻會》時照切，𠀤饒去聲。《說文》勉也。从力，召聲。《廣韻》自强也。又美也。《揚子·法言》董仲舒之才之劭也。《潘岳·楊武仲誄》雋聲淸劭。又《前漢·成帝詔》先帝劭農。《註》晉灼曰：勸勉也。又《集韻》時饒切，邵平聲。義同。又《集韻》《韻會》《正韻》𠀤初堯切，音翹。《潘岳·河陽縣詩》誰謂晉京遠，室邇身實遼。誰謂邑宰輕，令名患不劭。

劮：《集韻》弋質切，音逸。《博雅》劮，㛫也。或作妷。

𠡄：《字彙補》滂悲切，音披。用力也。

𠡅：《字彙補》徹七切，音敕。天子𠡅也。

劯：《字彙補》只如切，音諸。强也。

劰：《篇海類編》莫各切，音邈。勤也。

劵：《唐韻》渠卷切《集韻》《正韻》逵眷切，𠀤權去聲。《說文》勞也。《徐曰》今俗作倦。《正字通》與契券之券異。券从刀，此从力。

劶：《集韻》去厚切，音口。勏劶，用力貌。

劷：《集韻》余章切，音羊。《玉篇》勸也。

劸：《集韻》於佳切，音娃。逼也。

効：《唐韻》胡敎切《集韻》後敎切《韻會》後學切《正韻》胡孝切，𠀤音校。《玉篇》俗效字。《集韻》象也，功也。《韻會》效驗也。《前漢·蘇武傳》殺身自効。《正韻》古惟从攵，無从力者。後人傳寫，承訛旣久，相承用之。考證：〔《正韻》古惟从文，無从力者。〕謹照原文从文改从攵

劺：《唐韻》莫浮切《集韻》迷浮切，𠀤音謀。《玉篇》勸勵也。《廣韻》勉也。《集韻》北燕之外，相勉努力謂之劺。

劻：《唐韻》去王切《集韻》《韻會》《正韻》曲王切，𠀤音匡。《玉篇》劻勷，遽也。《廣韻》劻勷，迫貌。《集韻》劻，或作𤝿。《篇海》或作㑌。

㔙：《集韻》晡橫切，音騯。《玉篇》大也。《集韻》大力也。或作奟𠡮。又《集韻》披耕切，音怦。大也。

劼：《唐韻》恪八切《集韻》《韻會》丘八切，𠀤慳入聲。《說文》愼也。从力，吉聲。《書·酒誥》汝劼毖殷獻臣。《註》汝當用力戒謹殷之賢臣，使不湎于酒也。又《爾雅·釋詁》劼，固也。《疏》劼者，確固也。又《集韻》訖黠切，音戛。《博雅》勤也。又《集韻》喫吉切，音詰。義同。

劽：《集韻》力蘖切，音列。有力也。

𠡑：《集韻》側角切，音捉。健也。

𠡒：《篇海》都罪切，堆上聲。著力牽也。

劾：《唐韻》胡槩切《集韻》戸代切《韻會》戸槩切，𠀤音瀣。《說文》法有罪也。《玉篇》推劾也。《廣韻》推窮罪人。《增韻》按劾也。《六書故》劾猶覈也，考劾其實也。《韻會》鞠也。《後漢·範滂傳》滂奏刺史權豪之黨二十餘人，尚書責滂所劾猥多。滂知意不行，投劾去。《註》自投其劾狀而去。又《集韻》勤力也。一曰勉也。又《唐韻》《正韻》胡得切《集韻》《韻會》紇則切，𠀤恆入聲。又《集韻》《類篇》《韻會》𠀤下改切，瀣上聲。義𠀤同。

𠡓：《韻會》與逸同。

㔚：《海篇》音口。用力也。○按卽劶字之譌。

𠡔：《字彙補》欲匹切，音亦。動也。

勀：《唐韻》苦得切《集韻》乞得切，𠀤音克。《說文》尤極也。《玉篇》勀，勝也。《廣韻》自彊。

勁：《唐韻》居正切《集韻》《韻會》堅正切《正韻》居慶切，𠀤頸去聲。《說文》强也。从力，巠聲。《廣韻》健也。《增韻》堅也，遒也。《左傳·宣十二年》中權後勁。又《正韻》亦作繕。《禮·曲禮》急繕其怒。

勂：《集韻》乎刀切，皓平聲。休謁也。

勃：《唐韻》《韻會》《正韻》蒲沒切《集韻》薄沒切，𠀤音孛。《說文》排也。从力，孛聲。《徐曰》勃然興起，有所排擠也。又《玉篇》卒也。《韻會》勃卒，旋放之貌。又變色貌。《論語》色勃如也。又姓。《韻會》梁武帝攺豫章王姓勃氏。又通作渤。《前漢·地理志》薊南通齊趙勃碣之閒。《註》師古曰：勃，勃海也。又《韻補》叶皮列切，便入聲。《蘇轍·滕王閣詩》餘思屬江湖，登臨寄遺堞。驕王應笑滕，狂客亦矜勃。《註》王勃，唐人。

勄：《集韻》敏古作勄。註見攴部七畫。

勅：《集韻》蓄力切，音敕。誡也。本作勑。或作飭。

𠡞：《集韻》墨角切，音邈。勤也。

𠡟：《集韻》居虬切，音樛。勁貌。

𠡠：《篇海》俗勑字。

𠡡：《集韻》財干切，音殘。殺割也。

勆：《集韻》盧當切，音郞。《玉篇》有力也。

勇：《唐韻》余隴切《集韻》《韻會》《正韻》尹竦切，𠀤音涌。《說文》氣也。一曰健也。从力，甬聲。《玉篇》果決也。《廣韻》猛也。《增韻》銳也，果敢也。《左傳·文二年》共用之謂勇。《論語》勇者不懼。《老子·道德經》慈故能勇，儉故能廣。考證：〔《說文》氣也。一曰，健也。从力，甬聲。勇者，用也，共用之謂勇。〕謹按勇者用也說文無此語。共用之謂勇係左傳文，亦非說文。謹改爲左傳文二年共用之謂勇，移在論語二字上。

勈：《集韻》勇，本作勈。

勉：《唐韻》亡辨切《集韻》《韻會》《正韻》美辨切，𠀤音免。《說文》强也。从力，免聲。《廣韻》勖也，勸也。《增韻》勤也。《禮·表記》使民有所勸勉，愧恥以行其言。又通作免。《前漢·薛宣傳》宣因移書勞免之。又《谷永傳》閔免遁樂。《註》師古曰：閔免，猶黽勉也。

㔜：《字彙補》同勃。

勌：《集韻》拘員切，音捐。勤力也。又健貌。又《廣韻》渠卷切。同倦。《玉篇》勞也。《前漢·嚴助傳》士卒罷勌。《註》勌亦倦字。《莊子·應帝王》學道不勌。又《集韻》區願切，音券。《說文》勉也。勸或作勌。

𠡫：《玉篇》同才。

𠡬：《篇海》幺皆切，音挨。逼也。从佳，非隹。亦作劸。

𠡭：《集韻》閭承切，音陵。侵尚也。《玉篇》俗陵字，侵也。又《集韻》里孕切，陵去聲。止馬也。

勍：《唐韻》《集韻》《韻會》《正韻》𠀤渠京切，音擎。《說文》彊也。《左傳·僖二十二年》勍敵之人。

勎：《集韻》力竹切，音陸。《玉篇》勎力，幷力也。《篇海》同勠。

㔝：《唐韻》良獎切《集韻》里養切，𠀤音兩。《玉篇》㔝，勥也。《廣韻》力拒也。又《集韻》體急貌。

𠡮：《集韻》悲朋切，音崩。本作㔙。大力也。又肯登切，肯平聲。義同。

𠡯：《篇海》作𠡸。祖似切，音子。爭役也。

勏：《集韻》薄口切，裒上聲。勏劶，用力。

㔞：《唐韻》苦淮切《集韻》枯懷切，𠀤快平聲。《玉篇》劥也。《廣韻》劥㔞，人有力也。《集韻》有力貌。

𠡰：《篇海》巨勿切，音倔。足多力也。

勐：《篇海》莫杏切，音猛。義同猛。勇勐也。又嚴也。亦害也，惡也。

勑：《唐韻》落代切《集韻》《正韻》洛代切，𠀤音萊。《說文》勞也。《廣韻》同徠。又《集韻》蓄力切，音敕。誡也。《易·噬嗑》先王以明罰勑法。又《正韻》誡也，正也，固也。又通作敕。《後漢·馬援傳》效伯高不得，猶爲謹敕之士。又《正韻》天子制書曰勑。《集韻》或作勅飭。

𠡱：《字彙補》旦半切，音鍛。決𠡱也。

㔠：《唐韻》《集韻》𠀤許轄切，音瞎。《玉篇》勤力也。《廣韻》力作㔠㔠。《集韻》㔠㔠，用力聲。又《集韻》何葛切，音曷。勤也。

勒：《唐韻》盧則切《集韻》《韻會》《正韻》歷德切，𠀤楞入聲。《說文》馬頭絡銜也。从革，力聲。一說馬轡也，有銜曰勒，無曰羈。《釋名》絡也。絡其頭而引之。《玉篇》馬鑣銜也。《前漢·匈奴傳》鞌勒一具。又《增韻》抑也。《玉篇》抑，勒也。又刻也。《禮·月令》孟冬，命工師效功，物勒工名，以考其誠。《註》刻名于器，以備考驗。又《廣韻》石虎諱勒，呼馬勒爲轡。

勓：《集韻》口戒切，揩去聲。勤力也。一曰勉也。

勔：《唐韻》《集韻》《韻會》彌兗切《正韻》美辨切，𠀤音緬。《爾雅·釋詁》劭勔，勉也。《揚子·方言》周鄭之閒，相勸勉曰勔。又《集韻》彌盡切，音泯。義同。或作黽僶。

𠡻：《集韻》作弄切，總去聲。勸厲也。

動：〔古文〕㣫𨔝《唐韻》《正韻》徒摠切《集韻》《韻會》杜孔切，𠀤同上聲。《說文》作也。《增韻》動，靜之對。《易·坤卦》六二之動，直以方也。《書·說命》慮善以動，動惟厥時。又《廣韻》出也。《禮·月令》仲春，蟄蟲咸動。又搖也。《庾信·夢入內堂詩》日光釵焰動，窗影鏡花搖。又《韻會》《正韻》𠀤徒弄切，同去聲。《易·繫辭》雷以動之，風以散之。《韻會》凡物自動，則上聲。彼不動而我動之，則去聲。又《集韻》覩孔切，音董。振動，拜也，以兩手相擊而拜。今倭人拜以兩手相擊，蓋古之遺法。

勖：《唐韻》許玉切《集韻》《韻會》吁玉切《正韻》許六切，𠀤音蓄。《說文》勉也。从力，冒聲。《徐曰》勉其事，冒犯而爲之。《書·牧誓》勖哉夫子。《詩·邶風》以勖寡人。

勗：《篇海》勖或作勗，譌。

勘：《唐韻》《集韻》《韻會》《正韻》𠀤苦紺切，堪去聲。《說文》校也。《玉篇》覆定也。《增韻》鞠囚也。又《集韻》枯含切，音堪。能也。

務：《唐韻》《集韻》《韻會》𠀤亡遇切，音霧。《說文》趣也。从力，敄聲。《徐曰》言趣赴此事也。《爾雅·釋詁》務，彊也。《註》事務以力勉彊。《廣韻》事務也，專力也。《易·繫辭》夫易開物成務。又姓。《廣韻》列仙傳有務光。又《集韻》微夫切，霧平聲。務婁，邑名。又《廣韻》謨袍切，音毛。前高後下。又《集韻》莫𠋫切，音茂。昏也。又《正韻》罔古切，音武。同侮。《詩·小雅》兄弟鬩于牆，外禦其務。又《韻補》叶迷侯切，音謀。《劉楨·瓜賦》豐細異形，圓方殊務。揚暉發藻，九采雜糅。糅平聲。

𠡼：《海篇》與勗同。

𠡽：《字彙補》與勍同。

𠡾：《字彙補》余力切，音曳。與𠢉同。

𠡿：《字彙補》古文兵字。註見八部五畫。

勛：《說文》《廣韻》𠀤古文勳字。註見十四畫。

𠢅：《集韻》渠焉切，音䖍。負物也。

𠢆：《唐韻》胡瞎切《集韻》下瞎切，𠀤音轄。《玉篇》用力也。

㔡：《唐韻》方結切《集韻》必結切，𠀤邊入聲。《玉篇》大也。《廣韻》大力之貌。

𠢇：《集韻》下罕切，翰上聲。勤也。

勜：《唐韻》《集韻》𠀤烏孔切，翁上聲。《玉篇》勜劜，屈强也。又《集韻》鄔項切，音𦫫。勜𢠷，多力。

勝：〔古文〕𠢧𠅫𢾶《唐韻》識蒸切《集韻》《韻會》書蒸切，𠀤音升。《說文》从力，𦨶聲。本从舟，省作月。任也。《廣韻》舉也。《正韻》堪也。《詩·小雅》旣克有定，靡人弗勝。又《廣韻》漢複姓。何氏姓苑有勝屠公，爲河東太守。又《唐韻》《集韻》《韻會》𠀤詩證切。升去聲。《廣韻》勝，負之對。《老子·道德經》天道不爭而善勝。《史記·魏世家》百戰百勝。又加也，優過之也。《周子通書》實勝善也，名勝恥也。又婦人首飾。《荆楚歲時記》人日剪綵爲花勝以相遺，或鏤金薄爲人勝。《杜甫·人日詩》勝裏金花巧耐寒。又州名。《廣韻》春秋時戎狄地，戰國時晉趙地，漢雲中五原也。隋屬雲州，唐武德中攺爲勝州。考證：〔《荆楚歲時記》人日剪綵爲花勝以相遺，或鏤金簿爲人勝。〕謹照原文金簿改金薄。

勞：〔古文〕𠣁𢥒《唐韻》魯刀切《集韻》郞刀切，𠀤音牢。《說文》劇也。从力，熒省。用力者勞。《爾雅·釋詁》勞，勤也。《易·兌卦》悅以先民，民志其勞。《史記·文帝本紀》朕親郊祀上帝諸神，禮官議毋諱以勞朕。又事功曰勞。《禮·儒行》先勞而後祿。《註》猶事也。又憂也。《曹丕·與吳質書》未足解其勞結。《註》謂憂心之結。又姓。《廣韻》後漢有琅邪勞丙。又《唐韻》《集韻》《韻會》《正韻》𠀤郞到切，牢去聲。《廣韻》勞，慰也。《禮·曲禮》君勞之，則拜。《韻會》勞者，敘其勤以答也。

𠢈：《集韻》居許切，音舉。共輿貌。

𠢉：《字彙補》余力切，音曳。劬也。又作𠡾。

募：《唐韻》《集韻》《韻會》《正韻》𠀤莫故切，音暮。《說文》廣求也。从力，莫聲。《廣韻》召也。《增韻》招也。又《集韻》亡遇切，音務。以財使也。

𠢓：《集韻》末各切，音莫。動也。

勠：〔古文〕𠝧《唐韻》《集韻》《韻會》力竹切《正韻》盧谷切，𠀤音六。《說文》幷力也。从力，翏聲。《玉篇》書曰：聿求元聖，與之勠力，𨻰力于人也。又通作戮。《前漢·高帝紀》戮力攻秦。又《唐韻》《集韻》𠀤力求切，音留。義同。《陸機·文賦》或情竭而多悔，或率意而寡尤。雖兹物之在我，非余力之所勠。又《集韻》《韻會》𠀤憐蕭切，音聊。義同。又《集韻》《韻會》𠀤力救切，留去聲。義同。

𠢔：《集韻》烏侯切，音謳。足筋謂之𠢔。

𠢕：《唐韻》胡刀切《集韻》乎刀切，𠀤音豪。《說文》健也。《廣韻》俊健。《集韻》强也。又《集韻》牛刀切，音敖。義同。

勡：《唐韻》《集韻》《韻會》《正韻》𠀤匹妙切，音漂。《說文》刧也。从力，票聲。《廣韻》强取也。又《韻會》通剽。《前漢·賈誼傳》剽吏而奪之金。

勢：《唐韻》舒制切《集韻》《韻會》《正韻》始制切，𠀤音世。《說文》盛權力也。《孟子》好善而忘勢。又《廣韻》形勢。《易·坤卦》地勢坤。又《增韻》氣燄也。《書·君𨻰》毋倚勢作威。又《韻會》外腎爲勢。宮𠛬，男子割勢。又《韻補》叶式列切，音設。《木華·海賦》羣山旣略，百川潛渫。泱漭澹泞，騰波赴勢。

勣：《集韻》《韻會》𠀤則歷切，音績。《玉篇》功也。《集韻》通作績。

勤：〔古文〕瘽《唐韻》巨斤切《集韻》《正韻》渠中切《韻會》渠斤切，𠀤音芹。《說文》勞也。从力，堇聲。《爾雅疏》勤者，勞力也。《書·武成》王季其勤王家。又《詩·豳風》恩斯勤斯。《註》勤，篤厚也。《左傳·僖三年》楚人伐鄭，鄭伯欲成，孔叔不可。曰：齊方勤我，棄德不祥。《註》勤我，言齊恤鄭難也。《前漢·司馬相如傳》重賜文君侍者，通殷勤。又《揚子·法言》民有三勤。《註》勤，苦也。又《韻補》叶渠焉切，音乾。《鄭曼贈陸雲詩》垂龔之會，匪言不宣。嗟我懷人，斯恩斯勤。又通作廑。《前漢·揚雄傳》其廑至矣。《註》師古曰：古勤字。又《集韻》渠之切，音其。通作期。耄勤，老稱也。

勥：《唐韻》其兩切《集韻》巨兩切，𠀤强上聲。《說文》迫也。《廣韻》追也，勉力也。又《集韻》渠良切，音强。義同。又《集韻》舉兩切，音繦。㔝勥，力拒也。

勦：《唐韻》《集韻》《韻會》子小切《正韻》子了切，𠀤音𠟿。《說文》勞也。从力，巢聲。《春秋傳》安用勦民。又《唐韻》《集韻》《韻會》《正韻》𠀤鉏交切，音巢。義同。又《廣韻》輕捷也。《韓愈詩》禀生肖勦剛。又《集韻》初交切，音抄。義同。

𠢖：《字彙補》音義同勉。

𠢗：《字彙補》與敵同。《十六國春秋》一曰縱𠢗，悔將何及。

𠢠：《唐韻》林直切，音力。《方言》趙魏閒呼棘曰𠢠。

𠢡：《集韻》竹洽切，音箚。勤力也。

𠢢：《集韻》於尤切，憂上聲。𠢢𥍳，輭也。𥍳字原刻左丑右柔。

𠢣：《集韻》徒典切，田上聲。𠢣，劣貌。

勨：《唐韻》余兩切《集韻》以兩切，𠀤音養。《說文》繇緩也。又《玉篇》勉也。又《集韻》動也。又《唐韻》徐兩切《集韻》似兩切，𠀤音象。義同。《篇海》或作𠢰。

𠢤：《唐韻》《集韻》𠀤居月切，音厥。《說文》勥也。又《集韻》其月切，音掘。義同。或作憠。

勩：《唐韻》餘制切《集韻》《韻會》《正韻》以制切，𠀤音曳。《說文》勞也。《廣韻》苦也。《詩·小雅》莫知我勩。又《集韻》《韻會》羊至切《正韻》以至切，𠀤音異。又《集韻》神至切，音示。義𠀤同。《集韻》或作𠡫𦘓肄。

勪：《集韻》極虐切，音噱。本作蹻，舉足行高也。

㔢：《唐韻》子悅切《集韻》租悅切，𠀤音蕝。《廣韻》㔢，斷物也。又《集韻》翾劣切，音𥄎。拽也。

勫：《集韻》方煩切，音蕃。健也。

𠢥：《集韻》平祕切，音備。《博雅》挾也。一曰壯也。或省作㔗。

勬：《唐韻》居倦切《集韻》古倦切，𠀤音眷。《玉篇》勤也。《廣韻》强健也。又《唐韻》居員切《集韻》拘員切，𠀤眷平聲。義同。

勭：《集韻》徒東切，音童。成人也。又杜孔切，童上聲。作也。

𠢦：《字彙補》照井切，音整。願也。見《小爾雅》。

𠢧：《字彙補》古文勝字。註見十畫。

𠢰：《篇海》羊兩切，音養。勉也。又徐兩切，音象。義同。

勮：《唐韻》《集韻》《韻會》𠀤其據切，音遽。《說文》務也。《廣韻》勤務也。又懼也，疾也。又《韻會》人名。唐有王勮。又《集韻》良據切，音慮。義同。

勯：《集韻》多寒切，音丹。力竭也。《呂覽》烏獲引牛尾絕，力勯而牛不行。

𠢱：《集韻》巨禁切，音噤。用力也。

勰：《唐韻》《正韻》胡頰切《集韻》《韻會》檄頰切，𠀤音協。《說文》同思之和。从劦从思。《徐曰》會意。又《韻會》人名。《南史》劉勰，撰文心雕龍。

勱：《唐韻》莫話切《集韻》《韻會》莫敗切《正韻》莫懈切，𠀤音邁。《說文》勉力也。《書·立政》用勱相我國家。又《韻會》通作邁。左傳引書，臯陶邁種德。註勉也。

𠢲：《集韻》口蠏切，揩上聲。㔥𠢲，疲也。《正字通》與懈同。

𠢳：《集韻》殺測切，音色。助也。

𠢴：《字彙補》以兩切，音養。勉也。

𠢶：《正字通》剿本字。《字彙》古剿字，非。

勳：〔古文〕勛《唐韻》《集韻》《韻會》《正韻》𠀤許云切，音熏。《說文》能成王功也。从力，熏聲。當作勳，今作勳。《周禮·夏官·司勳》王功曰勳。《註》輔成王業，若周公也。《書·禹謨》其克有勳。又《集韻》吁運切，薰去聲。義同。

𠢷：《字彙補》孔忖切，音閫。門限也。

勴：《廣韻》良倨切《集韻》《韻會》《正韻》良據切，𠀤音慮。《說文》助也。本作𠣊，从力从非慮聲。或作勴。《爾雅註》勴，謂贊勉也。不以力助，以心助也。《集韻》或作㔧。

㔣：《唐韻》《集韻》𠀤盧對切，音類。《玉篇》推也。一曰懷也。又《集韻》倫追切，音罍。推也，勉也。或作𠢿。

㔤：《集韻》思沈切，音審。㔤𠢱。

㔥：《唐韻》薄蟹切《集韻》部買切，𠀤音罷。《廣韻》㔥𠢲。《集韻》疲也。一曰惡怒。

勵：《唐韻》《集韻》《韻會》𠀤力制切，音厲。《說文》勉力也，从力厲聲。《玉篇》勸也。《廣韻》勸勉也。《後漢·祭彤傳》璽書勉勵。又《韻會》通作厲。有修飾振起意。《前漢·宣帝紀》厲精更始。

𠢹：《篇海》珂伯切，音客。勤作也。

㔦：《集韻》以兩切，音養。《玉篇》勸也。

勶：《集韻》直列切，音轍。本作撤，去也。通作徹。《說文》發也。《正譌》徹通也。古文作勶。又《集韻》敕列切，音徹。義同。

𠢺：《字彙補》渠眷切，音倦。靴縫也。亦作𣜨𣙂。

𠢻：《集韻》良倨切，音慮。助也。

𠢼：《字彙補》與勳同。出漢𥓓。

㔧：《集韻》龍都切，音盧。《玉篇》助也。又《集韻》良據切，音慮。本作𠣊，義同。

𠣀：《集韻》渠良切，音强。《說文》迫也。本作勥。又《集韻》巨兩切，强上聲。追也。

𠣁：《玉篇》古文勞字。註見十畫。

𠣄：《集韻》初銜切，音欃。抄也。

勷：《唐韻》汝陽切《集韻》《韻會》如陽切《正韻》如羊切，𠀤音禳。《玉篇》走貌。又劻勷。詳劻字註。

勸：《唐韻》去願切《集韻》《韻會》區願切，𠀤音券。《說文》勉也。从力，雚聲。《廣韻》獎勉也，助也，敎也。《書·禹謨》勸之以九歌，俾勿壞。又悅從也。《論語》舉善而敎，不能則勸。又《戰國策》荆王大悅，許救甚勸。《註》勸猶力也。《集韻》或作勌。

𠣇：《集韻》力展切，音輦。𠢣𠣇。《篇海》劣貌也。

𠣈：《集韻》與攣同。

𠣉：《字彙補》武辦切，音萬。姓也。

𠣊：《唐韻》良倨切《集韻》良據切，𠀤音慮。《說文》助也。《廣韻》導也。《集韻》或作勴㔧。

𠣋：《海篇》同𠣊。

