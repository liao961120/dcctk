又：《唐韻》于救切《集韻》《韻會》尤救切《正韻》爰救切，𠀤音宥。《說文》手也。象形。三指者，手之𠛱多，略不過三也。《韻會》偏旁作𠂇。又《廣韻》又，猶更也。又《韻補》叶夷益切，音亦。復也。《詩·小雅》人之齊聖，飮酒溫克。彼昏不知，壹醉日富。各敬爾儀，天命不又。富音偪。

叉：《唐韻》初牙切《集韻》《韻會》《正韻》初加切，𠀤音差。《說文》手指相錯。《玉篇》指相交也。《增韻》俗呼拱手曰叉手。《柳宗元詩》入郡腰常折，逢人手盡叉。又《酉陽雜俎》蘇都識匿國有夜叉城，城舊有野叉，其窟見在。《唐書·酷吏傳》監察御史李全交酷虐，號鬼面夜叉。又《唐韻》楚佳切《集韻》初佳切《正韻》初皆切，𠀤音釵。義同。又《正韻》婦人𡵨笄，同釵。又《正韻》兩枝也。

㕚：《唐韻》《韻會》𠀤古文爪字。註見部首。《說文》手足甲也。象其甲指端生形。○按《正譌》覆手曰爪。㕚，手足甲形。分爪、㕚爲二，太泥。

及：〔古文〕𢎜𨕤《唐韻》其立切《集韻》《韻會》極入切《正韻》忌立切，𠀤琴入聲。《說文》逮也。从又从人。《徐曰》及，捕人也。會意。《廣韻》至也。又《韻會》旁及，覃被也。《詩·大雅》覃及鬼方。《周頌》燕及皇天。又《增韻》連累也。《左傳·隱六年》長惡不悛，從自及也。又兼與之辭。《左傳·宣七年》與謀曰及。又《後漢·黨錮傳》張儉等八人爲八及，言能導人追宗也。又《韻補》叶極業切。《詩·大雅》征夫捷捷，每懷靡及。

友：〔古文〕㕛𠬺𦐮𦫹𦐯《唐韻》云久切《集韻》《韻會》《正韻》云九切，𠀤音有。《說文》同志爲友。《禮·儒行》儒有合志同方，營道同術，𠀤立則樂，相下不厭，久不相見，聞流言不信，其行本方立，義同而進，不同而退，其交友有如此者。又善于兄弟爲友。《書·君𨻰》惟孝友于兄弟。又凡氣類合同者皆曰友。《司馬光·潛虛》醜，友也。天地相友，萬彙以生。日月相友，羣倫以明。風雨相友，艸木以榮。君子相友，道德以成。又《韻補》叶羽軌切，音洧。《前漢·禮樂志天馬歌》體容與，迣萬里，今安匹，龍爲友。

㕛：《玉篇》古文友字。註見本畫。《說文》从二手相交。《徐曰》二手相順也。㕛有佐佑之義，故从二手。

𠬚：《玉篇》《集韻》𠀤古文宄字。註詳宀部二畫。

𠬛：《唐韻》《集韻》𠀤莫勃切，音沒。《說文》入水有所取也。从又在回下。回，淵水也。《韻會》沒本作𠬸，隸作𠬛。刀音冪。監本作殳字，誤。又《集韻》莫八切，音㑻。義同。

𠬜：《玉篇》普姦切。引也。

𠬝：《集韻》房六切，音伏。《說文》治也。《正譌》从又，卪。卪，事之節也。又，手，所以治事也。

双：《韻會》雙，俗作双，非。

𠬞：《玉篇》居竦切。《說文》竦手也。亦作𢪒。

反：〔古文〕𠬡《唐韻》府遠切《集韻》《韻會》甫遠切，𠀤音返。《說文》覆也。从又，厂。《詩·周頌》福祿來反。《註》言福祿之來，反覆不厭也。又《前漢·𨻰勝傳》使者五反。《註》師古曰：反，謂回還也。又《唐韻》《集韻》《韻會》孚袁切《正韻》孚艱切，𠀤音幡。《廣韻》斷獄平反。《韻會》錄囚平反之，謂舉活罪人也。《增韻》理正幽枉也。《前漢·食貨志》杜周治之，獄少反者。《註》反，音幡。又通作翻。《前漢·張安世傳》反水漿。又《集韻》《韻會》𠀤部版切，翻上聲。《集韻》難也。《詩·小雅》威儀反反。沈重讀。又《集韻》方願切，音販。難也。《詩·小雅》威儀反反。毛萇說。一曰順習貌。又《正韻》販亦作反。《荀子·儒效篇》積反貨而爲商賈。又《集韻》孚萬切，音娩。覆也。

収：《廣韻》收俗作収。

𠬟：《字彙補》同厷。

叏：《唐韻》古賣切《集韻》《韻會》古邁切《正韻》古壞切，𠀤音怪。《說文》分𣲺也。《易·叏彖》叏，𣲺也，剛𣲺柔也。又《集韻》《韻會》𠀤古穴切，音玦。《集韻》所以闓弦者。《韻會》詩𣲺拾旣佽。《註》本作叏，今文作𣲺。𣲺拾，射韝縱弦者曰𣲺，拾箭者曰拾。《集韻》或作𢎹。

𠬡：《集韻》反古作𠬡。註見二畫。

叐：《正字通》犮字之譌。○按犮，从犬加丿。《說文》走犬貌。从犬而丿之，曳其足，則刺犮也。凡祓茇𤝜拔冹跋等字皆从此，無作叐者。《字彙》友上皆丿，入又部，誤。

𠬢：《唐韻》土刀切《集韻》他刀切，𠀤音叨。《說文》滑也。一曰取也。又《舉要》𠬢，同挑。又《廣韻》腰鼓大頭名。《集韻》戎鼓大首謂之𠬢。

𠬣：《篇海》奔模切，音逋。相次之貌。

𠬩：《玉篇》扶目切。攺治也。

叒：《唐韻》而灼切，音若。榑桑，叒木。《說文》日初出東方暘谷，所登榑桑叒木也。《徐曰》叒亦木名。東方自然之神木。又《精薀》叒，順也，道相似也。古人發明取友之義，从三又會意，同心同德，而後可相與輔翼也。桑字从此，象衆手之形，非取其義。《正譌》二又爲友，三又爲叒，所助者多，故爲順也。會意。

㕜：《正韻》史，古作㕜。註見口部二畫。《說文》記事者也。从又，持中。中，正也。《徐曰》記事當主于中正也。

𠬪：《玉篇》平表切，瓢上聲。《說文》物落，上下相付也。从爪从又。《玉篇》今作檦莩。《集韻》又作𦭼。又《集韻》婢小切。與摽通，落也。

𠬫：《集韻》㼱古作𠬫。註見瓦部九畫。

𠬬：《字彙補》先立切，音𩎕。行也。

𠬭：《字彙補》與怪同。

𠬮：《字彙補》子結切，音節。理𠬮也。

叓：《玉篇》古文事字。註見亅部七畫。

𠬱：《字彙》皮字，借作被音。周宣王《石鼓文》：王云籀㞼𠬱淖淵文。

𠬲：《六書正譌》叟正字。人老，則以手掖之，故从又手也。𡗜卽掖也。會意。與丈字同義。

𠬳：《字彙補》古號切，音告。謹告也。

𠬹：《集韻》希古作𠬹。註見巾部四畫。

𠬺：《玉篇》古文友字。註見二畫。

叔：〔古文〕𡭫𠁮𢆑《唐韻》《集韻》《韻會》《正韻》𠀤式竹切，音菽。《說文》拾也。从又，尗聲。汝南謂收芋爲叔。《徐曰》收拾之也。《詩·豳風》九月叔苴。《註》拾也。又《玉篇》伯叔也。《廣韻》季父也。《釋名》叔，少也。幼者稱也。又《爾雅·釋親》婦謂夫之弟曰叔。又《玉篇》同尗，豆也。《前漢·昭帝紀》得以叔粟當賦。《註》師古曰：叔，豆也。又姓。《韻會》魯公子叔弓之後。漢光武破虜將軍叔壽。又《集韻》或作𡬧。《玉篇》俗作𠦑。又《集韻》昌六切，與俶。同。《說文》善也。詩：令終有俶。

𠬻：《集韻》奉，古作𠬻。註見大部五畫。

㕞：《唐韻》《集韻》𠀤所劣切，音刷。同刷。《說文》㕞，拭也。《廣韻》掃也，淸也。

叕：《唐韻》陟劣切，音輟。聮也。《玉篇》連也。

取：《唐韻》七庾切《集韻》《韻會》《正韻》此主切，𠀤娶上聲。《說文》捕取也。从又耳。《玉篇》資也，收也。《廣韻》受也。《增韻》索也。《禮·儒行》力行以待取。《史記·魯仲連傳》爲人排難解紛，而無取也。《管子·白心篇》道者，小取焉則小得福，大取焉則大得福。又《韻會》凡克敵不用師徒曰取。又《前漢·王莽傳》考論五經，定取禮。《註》師古曰：取，讀曰娶。又《集韻》《韻會》《正韻》𠀤逡須切，音趨。《集韻》取慮，縣名，在臨淮。又《集韻》雌由切，音秋。《前漢·地理志》𨻰留浚儀。《註》師古曰：取慮，縣名。音秋盧。取又音趨。又《集韻》《韻會》《正韻》𠀤此苟切，音趣。《杜甫·遭田父泥飮詩》今年大作社，拾遺能住否。呌婦開大瓶，盆中爲吾取。感此氣揚揚，須知風化首。又《正韻》索也。《詩·小雅》如酌孔取。《箋》謂度所勝多少。又《六書本義》𦥔通用伸，伸通取。訓索，取轉聲，與娶趣字同。又《古文奇字》朱謀㙔曰：古文取，疑當从与聲。人與而我取也。

受：〔古文〕𠭧《唐韻》殖酉切《集韻》《韻會》《正韻》是酉切，𠀤音壽。《說文》相付也。《玉篇》得也。《易·旣濟》實受其福。《詩·大雅》受天之祜。又承也。《李適之法觀禪師𥓓銘》孰承最上，密受居多。又盛也。《杜甫詩》野航恰受兩三人。又容納也。《論語》君子不可以小知，而可大受也。又《正字通》神呪切，收去聲。《詩·小雅》投畀有北，有北不受。叶下昊。昊，許𠋫切。○按受字《韻書》無去聲。又叶音暑。《張衡·誚靑衣賦》晏嬰潔志，不顧景女。乃雋不疑，奉霍不受。《韻會》毛氏曰：从𠬪从冖。俗或作𤓾，非。𤓾音胡到切，下从丈。

𠬼：《字彙補》與奔同。《漢景君𥓓》隕涕𠬼哀。

㕟：《唐韻》苦怪切《集韻》口漑切，𠀤音蒯。《爾雅·釋詁》㕟，息也。《註》㕟，氣息貌。又《集韻》丘媿切，同喟，太息也。

叙：《正字通》俗敍字。○按敍本从攴从余。今作叙，从又，誤。

𠬿：《集韻》兵，籀文作𠬿。

叚：《唐韻》古馬切《集韻》舉下切，𠀤音賈。《說文》借也。《集韻》或作𠭊，通作假。又《集韻》何加切，音瑕。姓也。《春秋傳》晉有叚嘉。通作瑕。

叛：《唐韻》《集韻》《韻會》《正韻》𠀤薄半切，音畔。《說文》半也。从半，反聲。《徐曰》離叛也。《廣韻》奔他國也。又《韻會》通作畔。《前漢·高帝紀》漢王幷關中，而齊梁畔之。又《集韻》《韻會》𠀤普半切，音判。煥也。《張衡·西京賦》譬衆星之環北極，叛赫戲以煇煌。《註》言宮觀臺榭周于正殿，猶衆星環拱，光耀布散也。又《集韻》或从火作炍。

叜：《唐韻》《集韻》𠀤古文叟字。註詳八畫。《說文》老也。从灾，又聲。灾者，衰惡也。《廣韻》老叜。《集韻》或作𡨎𠋢傁。

𠭀：《精薀》若本字。𠭀，然詞，猶云如是也。从叒从口。借爲相反之詞，殊上事也。又爲發語之詞，起下文也。亦爲且然而未必之詞。又借而爲汝，聲相通也。

𠭁：《正譌》得本字。取也。从貝从又。以手持貝，𠭁之意也。隷作得。

叝：《字彙補》古號切，音告。謹告也。

𠭂：《字彙補》同𡥈。

叞：《篇海》紆胃切，音尉。義同安也。又火斗，熨器。又音鬱。義同。

𠭊：《集韻》叚，或作𠭊。

𠭋：《篇海》初紀切，音𦐾。齧也。

叟：〔古文〕叜《唐韻》《集韻》《韻會》《正韻》𠀤蘇后切，音藪。《說文》老也。又《集韻》《韻會》《正韻》𠀤疎鳩切，音搜。叟叟，淅米聲。《詩·大雅》釋之叟叟，蒸之浮浮。《註》釋，淅米也。叟叟，聲也。《集韻》或作溞，通作溲。又《正韻》先侯切，漱平聲。尊老之稱。《劉琨·贈盧諶詩》惟彼太公望，昔是渭濱叟。鄧生何感激，千里來相求。又《集韻》蘇遭切，音騷。同搜。搜搜，動貌。或省作叟。

𠭌：《字彙補》古文桑字。註詳木部六畫。

𠭍：《字彙補》同更。

𠭎：《字彙補》同啓。

𠭏：《說文長箋》古文事字。註詳丨部七畫。

𠭕：《字彙》古文奏字。◎按《六書》古文奏作𢽥，此譌。

𠭖：《說文》敢本字。註詳攴部。

𠭗：《玉篇》才正切。坑𠭗也。穿地捕獸。《正字通》同穽。

𠭘：《字彙》同𠭗。

𠭙：《玉篇》古文申字。註詳田部。

𠭚：《字彙補》籀文叒字。

𠭛：《說文長箋》弁本字。

𠭜：《說文》申本字。

𠭝：《字彙補》而兗切，音蹨。柔韋也。見釋典。

𠭥：《唐韻》之芮切《集韻》朱芮切，𠀤音贅。《說文》楚人謂卜問吉凶曰𠭥。又《集韻》輸芮切，音稅。又山芮切，音帥。義𠀤同。

𠭦：《字彙》蒲報切，音暴。姓也。

𠭧：《集韻》受古作𠭧。註詳六畫。

𠭨：《字彙補》籀文桑字。

𠭯：《集韻》莊加切，音查。《說文》取也。或从手作摣。

𠭰：《唐韻》里之切《集韻》陵之切，𠀤音釐。《說文》引也。

𠭱：《字彙補》同劉。註詳刀部十三畫。《路史·國名記》𠭱康公，邑在緱氏，世作劉繆。

𠭲：《說文》古文揚字。註詳手部九畫。

𠭳：《字彙補》古文康字。註詳广部八畫。《石鼓文》𢽈𡕾𠭳𠭳。

𠭴：《五音集韻》陟劣切，音輟。吳人呼短物也。亦作〈出叕〉。

𠭵：《字彙補》古文壽字。註詳士部十一畫。

㕡：《唐韻》呵各切《集韻》黑各切，𠀤音嗃。《說文》溝也。《廣韻》同壑。

𠮃：《篇海》𤰞亦切，音壁。𠮃法也。

𠮄：《五音集韻》職悅切，音拙。倔𠮄，短貌。

叡：〔古文〕睿壡䜭《唐韻》以芮切《集韻》《韻會》兪芮切，𠀤音銳。《說文》深明也，通也。从𣦼从目从谷省。从𣦼取其穿也，从目取明也，从谷取響應不窮。◎按《集韻》叡古作睿，然今經傳通作睿，故註亦備載睿字下。

𠮇：《集韻》㣈古作𠮇。註詳彐部十五畫。

𠮍：《集韻》𢯱古作𠮍。◎按《玉篇》作𠮍。

𠮎：《通韻》古文巫字。註詳工部四畫。

𠮐：《唐韻》側聿切，音𠭴。《玉篇》雞兒聲。《廣韻》雞兒出㱿聲。

叢：《唐韻》《正韻》徂紅切《集韻》《韻會》徂聰切，𠀤族平聲。《說文》聚也。从丵从取。《書·無逸》是叢于厥身。又姓。南北朝滁州刺史叢鐇。又臺名。在邯鄲。又《集韻》或作樷。《前漢·東方朔傳》樷珍怪。又作藂。《前漢·息夫躬傳》藂棘棧棧。《註》詩葛覃註：灌木曰藂。又《韻補》叶徂黃切，音牀。《韓愈·此日足可惜詩》蕭條千萬里，會合安可逢。淮之水舒舒，楚山直叢叢。逢音房。《韻會》後人誤作菆，或作蕞，二字皆非。毛氏曰：丵，上从四直，兩長兩短。从丱，非。丵原刻下从羊。

𠮑：《字彙補》古文鞠字。註詳革部八畫。

𠮕：《字彙補》同憂。

𠮗：《集韻》亂古作𠮗。註詳乙部十二畫。

𠮘：《字彙補》同齋。《道藏·洞靈眞經》師位嚴于𠮘室。

