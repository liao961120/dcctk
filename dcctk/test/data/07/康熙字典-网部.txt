网：〔古文〕𠕃𦉽𦋟𦉮《廣韻》文兩切《集韻》《韻會》《正韻》文紡切，𠀤音網。《說文》庖犧所結繩以漁。从冂，下象網交文。《註》今經典變隷作罒。《玉篇》羅罟總名。亦作𦁒、罔、𠕈、𦉯。《廣韻》與網同。《篇海》网字有三譌：本作网而譌作𦉳，亦作冈而又譌作𠔿，又亦作𦉰而譌作罒。罒乃橫目，惟睪眔睘等字從之，其他但屬羅網義者，𠀤係𦉰字下橫畫，不連兩旁。

𦉬：《廣韻》他丁切《集韻》湯丁切，𠀤音汀。𦉬𦊓，小罔。又《廣韻》他鼎切《集韻》他頂切，𠀤音珽。又《集韻》當經切，音丁。義𠀤同。

𦉭：《集韻》四，古作𦉭。註詳囗部二畫。

𦉮：《字彙補》古文网字。註詳本畫。

𦉯：《玉篇》同网。

𦉷：《玉篇》徒穀切。同𦌷。魚罔。○按卽罜字之譌。互詳罜𦌷二字註。

罔：〔古文〕𡦽𡧏《說文》网，或从亡。《易·繫辭》結繩而爲罔罟，以佃以漁。《釋文》取獸曰罔，取魚曰罟。○按今文易作網。又羅也。《易·大壯》君子用罔。《註》君子用之，以爲羅已者也。《詩·大雅》天之降罔。《傳》天下羅罔，以取有罪。又《爾雅·釋言》罔，無也。《易·晉卦》貞吉罔孚。《書·湯誓》罔有攸赦。又《論語》罔之生也，幸而免。《何晏註》誣罔。《朱註》不直也。《前漢·揚雄傳》不可姦罔。《註》誣也。又《楚辭·九歌》罔薛荔兮爲帷。《註》結也。又《楚辭·九章》罔芒芒之無紀。《註》又欲罔然芒芒，與衆同志，則無以立紀綱，垂號諡也。又《莊子·齊物論》罔兩問景曰。《註》罔兩，景外之微隂也。又同魍。《孔叢子》土木之怪夔罔兩。又《集韻》武方切，音亡。汪罔氏，長狄之君。考證：〔《楚辭·九歌》罔薜荔爲帷。〕謹照原文薜荔下增兮字。

𦉸：《正字通》网本字。

䍐：《正字通》罕本字。《說文》作䍑。

罕：《廣韻》呼旱切《集韻》《韻會》《正韻》許旱切，𠀤音暵。《五經文字》䍐，經典相承。隷省作罕。《爾雅·釋詁》希寡鮮，罕也。《註》罕亦希也。《詩·鄭風》叔發罕忌。《禮·少儀》罕見曰聞名。又《玉篇》旌旗也。《史記·周本紀》百夫荷罕旗，以先驅。《註》蔡邕獨斷曰：前驅有九流雲罕。東京賦曰：雲罕九旒。又《史記·天官書》畢曰罕車，爲邊兵，主弋獵。《註》畢八星曰罕車。又《廣韻》鳥網。《後漢·馬融傳》罕罔合部。《註》罕亦罔也。又《廣韻》兔罟也。又率也。又地名。《前漢·武帝紀》圍枹罕。《註》師古曰：枹罕，金城之縣也。又姓。《廣韻》鄭有罕氏，出自穆公，以王父字爲氏，代爲卿大夫。又羌複姓有罕井氏。

𦉹：《廣韻》都歷切《集韻》丁歷切，𠀤音的。魡或作𦉹，魚繫網也。《玉篇》繫也。《潘嶽·西征賦》貫鰓𦉹尾。《註》𦉹，掣牽也。

𦉽：《集韻》網，古作𦉽。註見部首。

𦉻：《字彙篇》同罕。亦作䍐䍑。䍐字原作罓下干。

𦉼：《玉篇》《篇韻》𠀤古文軍字。《集韻》作𡨏。註詳車部二畫。

䍒：譌字。○按《篇海》，音義同𦋡。疑卽𦋡字之譌。

𦊁：《集韻》頻脂切，音毗。取鰕具。《玉篇》篝笭。

䍓：《集韻》牛加切，音牙。《廣雅》兔罟也。

罘：《廣韻》縛謀切《集韻》房尤切《正韻》房鳩切，𠀤音浮。兔罟。《玉篇》同𦊾。《史記·司馬相如傳》罘罔彌山。《註》郭璞曰：罘，罝也。又之罘，山名《史記·秦始皇紀》登之罘。《前漢·郊祀志註》之罘山，在東萊腄縣。又罘罳。《前漢·文帝紀》未央宮東闕，罘罳災。《註》師古曰：罘罳，謂連闕曲閣也。以覆重刻垣牖之處，其形罘罳然。或曰屏也。《釋名》罘罳在門外。罘，復也。罳，思也。臣將入請事，於此複重思之也。又《集韻》盆悲切，音邳。芳無切，音敷。義𠀤同。

𦊂：《廣韻》五故切《集韻》胡故切，𠀤音護。《說文》罟也。《廣韻》兔罟。

䍔：《廣韻》古橫切《集韻》姑橫切，𠀤音觥。𦊫或作䍔。罔滿也。又《集韻》乎萌切《韻會》乎盲切，𠀤音宏。《玉篇》䍔索也。

𦊃：《集韻》鋤簪切，音岑。《廣雅》罔也。

𦊎：《篇海》莫厚切，音某。張網。○按卽𦋡字之譌。

𦊏：《集韻》莫後切，音母。𦋡，或从母，罔也。

𦊐：《廣韻》其呂切《集韻》臼許切，𠀤音巨。《玉篇》罟也。

𦊑：《廣韻》力久切《集韻》力九切，𠀤音柳。《玉篇》同罶。詳罶字註。

䍕：《集韻》都黎切，音低。罔也。又《集韻》典禮切，音底。罘也。

𦊒：《廣韻》古厚切《集韻》舉厚切，𠀤音苟。同笱。曲竹捕魚笱也。

𦊓：《廣韻》力鼎切《集韻》朗鼎切，𠀤音笭。𦉬𦊓，小網也。又《集韻》郞丁切，音靈。義同。

罛：《廣韻》古胡切《集韻》《韻會》《正韻》攻乎切，𠀤音姑。《說文》魚罟也。《爾雅·釋器》魚罟謂之罛。《註》最大罟也。《詩·衛風》施罛濊濊。《魯語》水虞於是乎講罛罶，取名魚。又《張衡·西京賦》睽罛庨豁。《註》形貌。

𦊔：《廣韻》《集韻》𠀤女減切，音淰。捕魚網也。同𦌫。

䍖：《廣韻》縛謀切《集韻》房尤切，𠀤音浮。《說文》覆車也。从網包車。詩曰：雉離于䍖。或从孚。《類篇》罦或作䍖。詳罦字註。又《廣韻》匹交切《集韻》班交切，𠀤音胞。義同。又《集韻》芳無切，音敷。方副切，音富。義𠀤同。

罜：《廣韻》之戍切《集韻》朱戍切，𠀤音註。《說文》罜䍡，魚罟也。《魯語》於是乎禁罝䍡。《註》罝當爲罜。《張衡·西京賦》設罜䍡。《註》小網也。又《廣韻》《集韻》𠀤徒谷切，音獨。義同。或作𦌷。又《集韻》腫庾切，音主。義同。

罝：《廣韻》子邪切《集韻》《韻會》《正韻》咨邪切，𠀤音嗟。《說文》兔罔也。《爾雅·釋器》兔罟謂之罝。《註》罝猶遮也。《詩·周南》肅肅兔罝。《禮·月令》田獵罝罘羅網畢翳。《註》獸罟曰罝。又《集韻》子余切，音苴。義同。

𦊕：同罝。

罞：《廣韻》《正韻》莫紅切《集韻》《韻會》謨蓬切，𠀤音蒙。《爾雅·釋器》麋罟謂之罞。《註》冒其頭也。又《廣韻》莫交切《集韻》《韻會》《正韻》謨交切，𠀤音茅。義同。又《集韻》莫候切，音茂。義同。

罟：〔古文〕𦊖《廣韻》公戸切《集韻》《韻會》果五切，𠀤音古。《說文》罔也。《玉篇》魚罔也。《易·繫辭》結繩而爲罔罟。《釋文》取魚曰罟。《詩·小雅》畏此罪罟。《傳》罟，網也。《周禮·天官·獸人》掌罟田獸。

罠：《廣韻》武巾切《集韻》《韻會》眉貧切《正韻》彌鄰切，𠀤音珉。《說文》釣也。《博雅》兔彘網。《左思·吳都賦》罠蹏連網。《註》罠，麋網。又《韻補》叶彌延切，音緜。《張載·七命》布飛羉，張修罠。陵黃岑，掛靑巒。《集韻》或作䋋。

罡：《正字通》居康切，音剛。天罡，星名。《參同契》二月榆落，魁臨于卯。八月麥生，天罡據酉。《註》天罡，卽北斗也。又《白玉蟾琅書序》作爲符圖印訣罡咒之文。考證：〔《參同契》二月榆，魁臨于卯。八月麥生，天罡據西。〕謹照原文榆下增落字。西改酉。

𦊖：《字彙補》古罟字。見《石鼓文》。註詳本畫。

䍗：《集韻》熒絹切，音縣。《玉篇》同罥。

𦊗：《字彙補》音義同𦊑。○按卽𦊑字之譌。

𦊘：《篇韻》音戸。網也。

𦊪：《篇海》遏合切，暗入聲。鳥網也。又《篇海》口合切，音渴。義同。

䍘：《廣韻》武移切《集韻》民𤰞切，𠀤音彌。《說文》作𦊮，周行也。詩曰：䍘入其阻。○按今詩作罙。《類篇》或作罙。一曰深也，冒也。又《廣韻》罟也。又《集韻》緜批切《正韻》緜兮切，𠀤音迷。義同。＠𦊋。

𦊫：《集韻》姑橫切，音觥。或作䍔。《玉篇》罔滿也。

𦊬：罛字之譌。○按《篇海》音義與罛同。

罣：《廣韻》《集韻》古賣切《正韻》古畫切，𠀤音卦。絓或作罣。掛也。《玉篇》礙也。又《廣韻》古惠切《集韻》涓惠切，𠀤音桂。義同。又《集韻》胡卦切《韻會》胡界切，𠀤音畫。義同。

𦊭：《篇海》同𦊪。

𦊮：《字彙補》字學元元云：𦊮，俗作冞，通作䍘。詳䍘字註。

𦊯：《字彙補》希俱切，音吁。殷癸𦊯。○按卽冔字之譌。冔从曰从吁。今改从网，無義。

𦊼：《廣韻》《集韻》《類篇》𠀤良倨切，音慮。《玉篇》罔也。

𦊽：《篇海》音蒙。覆網也。

䍙：《廣韻》莫桮切《集韻》《韻會》《正韻》謨杯切，𠀤音枚。《說文》罔也。《廣韻》雉罔。又《廣韻》《集韻》𠀤莫佩切，音妹。義同。又《廣韻》文甫切《集韻》《韻會》罔甫切《正韻》罔古切，𠀤音武。義同。又《集韻》滿補切，音姥。義同。又《集韻》莫後切，音母。𦋡或从每作䍙。詳𦋡字註。

𦊾：《廣韻》縛謀切《集韻》房尤切，𠀤音浮。《說文》𦊾，兔罟。《註》臣鉉等曰：隷書作罘。詳罘字註。又《集韻》貧悲切，音邳。義同。

罤：《玉篇》同𥊽。省文。《廣韻》杜奚切《集韻》《韻會》田黎切《正韻》杜兮切，𠀤音題。《玉篇》兔網。

罥：《廣韻》姑泫切《集韻》《韻會》《正韻》古泫切，𠀤音畎。《玉篇》挂也，係取也。《類篇》或作羂𦌾。《鮑昭·蕪城賦》荒葛罥塗。又《廣韻》古縣切《集韻》扃縣切，𠀤音睊。綰也。

䍚：《集韻》郞宕切，音浪。莽䍚，廣大貌。《左思·吳都賦》相與騰躍乎，莽䍚之野。

罦：《廣韻》《集韻》《韻會》《正韻》𠀤芳無切，音敷。《爾雅·釋器》罬謂之罦。罦，覆車也。《註》今之翻車也。有兩轅，中施罥以捕鳥，輾轉相解。《詩·王風》雉離于罦。《傳》覆車也。又《廣韻》縛謀切《集韻》《韻會》房尤切《正韻》房鳩切，𠀤音浮。《集韻》或从包从不。

𦊿：《集韻》力求切，音留。捕鳥獸具。

𦋅：《篇海》戸圭切，惠平聲。姓也。梁公子𦋅闖。

罧：《廣韻》所今切《集韻》《韻會》《正韻》疏簪切，𠀤音森。《說文》積柴水中，聚魚也。又《廣韻》同槮。《爾雅·釋器》槮謂之涔。《註》今之作槮者，積柴木于水中，魚得寒，入其里藏隱，因以薄圍捕取之。《疏》槮罧，古今字。又《廣韻》《集韻》《韻會》《正韻》𠀤所禁切，音滲。義同。又《廣韻》斯甚切《集韻》斯荏切，𠀤音沁。義同。又《集韻》犁針切，音林。義同。

𦋆：《集韻》攻乎切，音孤。罛或从孤。詳罛字註。

䍛：《廣韻》《集韻》𠀤古暮切，音顧。𦌕䍛，取魚具。

罨：《廣韻》《正韻》於檢切《集韻》《韻會》衣檢切，𠀤音奄。《說文》罕也。《玉篇》以罔魚也。《左思·蜀都賦》罨翡翠。又《廣韻》烏合切《集韻》《韻會》《正韻》遏合切，𠀤音姶。罔也。又《張泌詩》罨岸春濤打船尾。又溪名。長興有罨畫溪。又《廣韻》於業切《集韻》又業切，𠀤淹入聲。義同。

罩：《廣韻》都敎切《集韻》《韻會》《正韻》陟敎切，𠀤音鵫。《說文》捕魚器也。《爾雅·釋器》篧謂之罩。《註》捕魚籠也。《疏》罩，以竹爲之，無竹則以荆。《詩·小雅》南有嘉魚，烝然罩罩。《廣韻》與䈇同。又《集韻》竹角切，音琢。籗亦作罩。罩魚者也。又《集韻》敕角切，音趠。義同。

𦋇：同罩。

䍜：《廣韻》都敎切《集韻》陟敎切，𠀤音罩。《說文》覆鳥，令不得飛走也。考證：〔《說文》覆鳥，使令不得飛走也。〕謹按原文無使字，今省。

𦋈：《集韻》私箭切，音綫。《玉篇》魚罔。

罪：〔古文〕辠𡈚《廣韻》徂賄切《集韻》粗賄切，𠀤音㠑。《說文》捕魚竹罔。《易·解卦》君子以赦過宥罪。《書·大禹謨》罪疑惟輕。

𦋉：《玉篇》蒲特切。義闕。《篇海》步墨切，音匐。朋入網衣，人所著也。

罫：《集韻》《韻會》𠀤胡掛切，音畫。𦁊或作罫。礙也。通作絓。又《集韻》古買切，音枴。𥦛或作罫。博局方目。《桓譚·新論》使罫中死棊皆生。《韋曜·博弈論》所務不過方罫之閒。

罬：《廣韻》陟劣切《集韻》《韻會》株劣切，𠀤音輟。《說文》捕鳥覆車也。或作輟。《爾雅·釋器》罿，罬也。罬謂之罦。《玉篇》連也。幡車上覆罔。又《集韻》古穴切，音玦。義同。

罭：《廣韻》雨逼切《集韻》《正韻》越逼切《韻會》影逼切，𠀤音域。《說文·新附字》魚網也。《爾雅·釋器》緵罟謂之九罭。九罭，魚罔也。《註》今之百囊罟。《詩·豳風》九罭之魚。《傳》九罭，緵罟，小魚之網也。

置：〔古文〕𦌤𦋽𦋲𦌃《廣韻》陟吏切《集韻》《韻會》竹吏切《正韻》知意切，𠀤音智。《說文》赦也。《註》徐鍇曰：从直，與罷同意。置之則去之也。又《玉篇》立也。《廣韻》設也。《書·說命》王置諸其左右。《周禮·天官·大宰》三曰廢置，以馭其吏。《註》退其不能者，舉賢而置之祿。《前漢·周勃傳》不知置辭。《註》師古曰：置，立也。又《玉篇》安置也。又《廣雅》郵置，關驛也。《前漢·曹參傳》取狐父祁善置。《註》師古曰：置，若今之驛也。又《集韻》直吏切，音㯰。樹也。周禮，凡試廬事，置而搖之。

䍝：《廣韻》他合切《集韻》託合切，𠀤音踏。罔也。一曰罯䍝，覆也。

𦋊：《玉篇》古文箕字。註詳竹部八畫。

𦋋：《篇海》居例切，音計。氈類，毛爲之。○按此字疑譌。蓋罽譌爲𦌓，復譌爲𦋋也。備考：《搜眞玉鏡》音薑。

𦋌：《篇海》與兜同。註詳儿部九畫。

𦋍：《篇海類編》俗黽字。

罯：《唐韻》《廣韻》烏感切《集韻》《類篇》鄔感切，𠀤音暗。《說文》覆也。又《王篇》《廣韻》烏合切《集韻》《類篇》遏合切，𠀤音姶。罯䍝，覆也。

𦋝：《篇海》音羅。出《釋典》。與羅同。

𦋞：《廣韻》所角切《集韻》色角切，𠀤音朔。橚𦋞罘罕。《張衡·西京賦》飛罕橚𦋞。

罰：《廣韻》《集韻》《韻會》𠀤房越切，音伐。《說文》辠之小者。从刀从詈。未以刀有所賊，但持刀罵詈，則應罰。《春秋·元命包》罔言爲詈，刀詈爲罰。罰之言罔陷於害。《易·豫卦》則𠛬罰淸而民服。《書·呂𠛬》五𠛬不𥳑，正於五罰。《傳》出金贖罪。《周禮·地官·司救》凡民之有衺惡者，三讓而罰。《註》罰謂撻擊之也。又《韻補》叶扶廢切《江淹·齊高帝誄》綴機剟賊，輕章削罰。矜𤰞廣慈，合賤兼愛。愛字音炁。○按《說文》在刀部，今倂入。考證：〔《周禮·地官·司徒》凡民之有衺惡者，三讓而罰之。〕謹照原文司徒改司救。三讓而罚下省之字。

罱：《廣韻》魯敢切，音覽。罱網。《玉篇》夾魚具。

䍟：《集韻》作弄切，音粽。緵或作䍟。緵罟謂之九罭。詳罭字註。

𦋟：《集韻》网，古作𦋟。註詳部首。《說文》网或从糸。《玉篇》今作網。

署：《廣韻》《集韻》《韻會》𠀤常恕切，音曙。《說文》部署，有所罔屬。《註》徐鍇曰：署置之，言羅絡之若罘罔也。《玉篇》置也。《廣韻》廨署。《魯語》署位之表也。《史記·項羽紀》部署吳中豪傑。《楚辭·遠遊》選署衆神以並轂。《補註》署，置也。又《玉篇》書檢也。《五經文字》署作罒者譌。

𦋠：《集韻》須兗切，音選。𦌔，亦作𦋠。詳𦌔字註。

罳：《廣韻》息茲切《集韻》《韻會》新茲切《正韻》相咨切，𠀤音思。《說文·新附字》罘罳，屏也。《玉篇》屏樹門外也。互詳罘字註。又《集韻》《韻會》桑才切，𠀤音鰓。義同。

𦋡：《集韻》莫後切，音某。《玉篇》罔也。或作𦊏䍙。

𦋢：《字彙補》以懼切《篇海》音喩。衣也。○按卽𠕦字之譌。

𦋣：《篇韻》音頷。冕也。

𦋤：《字彙補》以智切《篇海》音異。○按卽㒾字之譌。

𦋯：《篇海》羊舒切，音余。罔也。

𦋰：《廣韻》古甜切《集韻》堅嫌切，𠀤音兼。絲網。《玉篇》罔也。

罵：《廣韻》《集韻》《韻會》《正韻》𠀤莫駕切，音禡。《說文》詈也。《註》徐鍇曰：謂以惡言加罔之也。《史記·留侯世家》輕士善罵。又與傌同。《前漢·賈誼傳》同鯨，劓，髠，刖，笞，傌，棄市之法。

𦋱：𦌭字之譌。

罶：《廣韻》力久切《集韻》《韻會》《正韻》力九切，𠀤音柳。《說文》曲梁，寡婦之笱，魚所留也。《爾雅·釋訓》凡曲者爲罶。《註》凡以薄爲魚笱者，名爲罶。又《釋器》嫠婦之笱，謂之罶。《註》孫炎云：曲梁，其功易，故謂之寡婦之笱耳。非寡婦所作也。《詩·小雅》魚麗于罶。羀，同。

罷：《廣韻》薄蟹切《集韻》《韻會》部買切，𠀤音𢞎。《說文》遣有罪也。从罔，能。言有賢能而入罔，卽貰遣之。周禮曰：議能之辟。又《玉篇》休也，已也。《易·中孚》或鼓或罷。《左傳·襄三十年》皆自朝布路而罷。《論語》欲罷不能。又《廣韻》甫靡切《集韻》補靡切，𠀤音彼。義同。又《韻會》皮駕切，音與杷同。義同。又《廣韻》符羈切《集韻》《正韻》蒲糜切，𠀤音皮。疲，或作罷。《玉篇》極也。《周禮·秋官·大司寇》以圜土聚敎罷民。《疏》罷謂困極罷弊。《禮·少儀》師役曰罷。《註》罷之爲言勞也。又《楚辭·大招》誅譏罷只。《註》罷，駑也。《史記·平原君傳》臣不幸有罷癃之疾。又《集韻》攀糜切，音披。罷辜，磔牲以祭。又《集韻》羆，或省作罷。詳羆字註。又《集韻》拍逼切，音堛。同副。副，判也。或作罷。又《正韻》補買切，音擺。閩人呼父爲郞罷。《顧况詩》兒餒嗔郞罷。《唐韻正》罷音皮，皮音婆。凡經傳中罷倦之罷，罷休之罷，皆讀婆。今人音皮，而誤又添一蒲蟹反，至土音，又轉而爲蒲怕矣。

𦋲：《集韻》置，古作𦋲。註見八畫。

𦋳：《字彙補》古當切《篇韻》音剛。網也。

𦋴：《字彙補》居例切，音記。細毛也。見金鏡。

𦋵：《字彙補》房鳩切，音浮。見《篇韻》。○按卽罦字之譌。

𦋽：《集韻》置，古作𦋽。註詳八畫。《說文》罝或从糸。

𦋾：與罝同。《說文》罝，籀文作𦋾。

𦋿：《篇海》才勞切，音曹。𦋿網，捕魚具。

罹：《廣韻》呂知切《集韻》鄰知切，𠀤音離。《說文·新附字》心憂也。古多通用離。《爾雅·釋詁》罹，憂也。《詩·王風》逢此百罹。《釋文》罹，本又作離。《書·酒誥》滅無罹。《傳》無憂懼。又《類篇》遭也。《前漢·文帝紀》以罹寒暑之數。《註》師古曰：遭也。又《集韻》與羅通。《書·湯誥》罹其凶害。《傳》罹，被也。《釋文》罹，本亦作羅。

𦌀：《集韻》所禁切，音滲。罧或作𦌀。詳罧字註。

𦌁：同罶。《說文》罶或从婁。

罺：《廣韻》側交切《集韻》《韻會》莊交切，𠀤音抓。《爾雅·釋器》罺謂之汕。《註》今之撩罟。《類篇》小罔。《左思·吳都賦》罺鰝鰕。《註》抑魚之器也。《集韻》或作樔、𥷮。又《廣韻》初敎切《集韻》楚敎切，𠀤音抄。義同。

罻：《廣韻》於胃切《集韻》《韻會》《正韻》紆胃切，𠀤音尉。《說文》捕鳥罔也。《玉篇》小罔也。《禮·王制》鳩化爲鷹，然後設罻羅。又《集韻》《韻會》《正韻》𠀤紆勿切，音鬱。義同。

𦌂：《廣韻》𤰞吉切《集韻》《韻會》《正韻》壁吉切，𠀤音必。𦌂亦从网。《廣雅》兔罔也。《玉篇》罔小而長柄也。○按《說文》作畢。从𠦒象形。後人加網于其上。《詩·小雅》：鴛鴦于飛，畢之羅之。止作畢。

䍡：《廣韻》《集韻》《正韻》𠀤廬穀切，音祿。《說文》罜䍡也。《魯語》水虞於是乎禁罝䍡，設穽鄂。

𦌃：《集韻》置，古作𦌃。註見八畫。

𦌄：《五音篇海》與𦊰同。詳𦊰字註。𦌄恐是罥字。

𦌅：《篇海》古文网字。○按古文無此字。

𦌆：《字彙補》側交切，音焦。抄羅也。

𦌒：《廣韻》《集韻》《韻會》《正韻》𠀤力吊切，音料。魚網。

䍢：《廣韻》武夫切《集韻》《韻會》《正韻》微夫切，𠀤音無。𦌬或省作䍢。雉網也。又《集韻》罔甫切，音武。義同。

罽：《廣韻》《集韻》《韻會》𠀤居例切，音猘。《說文》魚罔也。又《爾雅·釋詁》氂罽也。《註》毛氂，所以爲罽。《疏》罽者，織毛爲之，若今之毛氍毹也。《前漢·東方朔傳》狗馬被繢罽。《註》師古曰：罽，織毛也。氍毹之屬。

𦌓：俗罽字。

𦌔：《廣韻》思絹切《集韻》《韻會》須兗切，𠀤音選。《說文》罔也。逸周書曰：不卵不䠣，以成鳥獸。𦌔者，𦌾獸足也，故或从足作䠣。《類篇》亦作𦋠。又《廣韻》息絹切《集韻》《韻會》《正韻》須絹切，𠀤音選。義同。又《廣韻》《集韻》𠀤所晏切，音訕。義同。又《集韻》式撰切，音㦏。義同。

罾：《廣韻》作滕切《集韻》《韻會》咨騰切《正韻》咨登切，𠀤音增。《說文》罔也。《前漢·陳勝傳》置人所罾魚腹中。《註》師古曰：罾，魚網也。形似仰繖蓋，四維而舉之。

𦌕：《廣韻》洛故切《集韻》魯故切，𠀤音路。𦌕䍛，取魚具也。

罿：《廣韻》尺容切《集韻》昌容切，𠀤音衝。《說文》罬也。《玉篇》幡車罔。《爾雅·釋器》繴謂之罿。罿，罬也。《詩·王風》雉離于罿。《班固·西都賦》撫鴻罿。又《廣韻》《正韻》徒紅切《集韻》徒東切，𠀤音同。義同。又《集韻》諸容切，音鍾。義同。

𦌖：《篇韻》古文置字。○按古文無此字。當卽𦌤字之譌。

𦌗：《篇海》居例切，音計。魚網。○按卽罽字之譌。罽原刻从毛，不从刂。

𦌟：《廣韻》《集韻》𠀤盧谷切，音祿。捕魚具也。䍡或从祿。又《正字通》一曰𦌾字之譌。

𦌠：《廣韻》蒲革切《集韻》蒲革切，𠀤音繴。繴或作𦌠。鳥罔。又《集韻》蒲計切，音䟤。又博厄切，音薛。又毗亦切，音擗。義𠀤同。又《集韻》《韻會》毗祭切《正韻》毗意切，𠀤音敝。義同。

𦌡：《集韻》美殞切，音湣。網密也。

䍣：《集韻》盧回切，音雷。𦌵或从雷。網百囊者。《郭璞·江賦》罾䍣比船。《註》網貌。

𦌢：《玉篇》徒犁切。網繩也。

羂：《廣韻》姑泫切《集韻》《正韻》古泫切，𠀤音畎。《玉篇》與罥同。又罔張獸。《司馬相如·上林賦》羂騕褭。《註》罥，係取也。《張衡·西京賦》但觀罝羅之所羂結。《註》羂，縊也。又與絹通。《周禮·秋官·翨氏註》置其所食之物於絹中。又《正韻》吉泫切，音狷。義同。

𦌣：《字彙補》古黔字。《廣川書跋》秦鐵權銘：黔首。黔字寫作𦌣也。

𦌤：《玉篇》古文置字。註詳八畫。

䍤：《廣韻》《集韻》𠀤子禮切，音濟。手搦酒。《玉篇》手出其汁。《類篇》莤酒也。通作泲。又《集韻》在禮切，音薺。《博雅》𥂖也。

𦌪：《集韻》吐敢切，音毯。魚罔。

羃：《廣韻》《集韻》《韻會》《正韻》𠀤莫狄切，音覓。冪或作羃。覆也。《玉篇》蓋食巾。又羃羅，婦人所戴。又《類篇》羃䍥，煙貌。

羄：《集韻》陟敎切，音罩。䍜，或作羄。《玉篇》小網。

𦌫：《廣韻》《集韻》𠀤女減切，音淰。同𦊔。詳𦊔字註。

羅：《廣韻》魯何切《集韻》《韻會》良何切《正韻》朗何切，𠀤音蘿。《說文》以絲罟鳥。古者芒氏初作羅。《爾雅·釋器》鳥罟謂之羅。《註》謂羅絡之。《詩·王風》雉離於羅。《周禮·夏官·羅氏》掌羅烏鳥。又《類篇》帛也。《釋名》羅文，疎羅也。《戰國策》下宮糅羅紈，曳綺縠。又《廣雅》羅，列也。《楚辭·九歌》羅生兮堂下。《註》羅列而生。又國名。《左傳·桓十二年》羅人欲伐之。《註》羅，熊姓國，在宜城縣西山中，後徙。又水名。《史記·屈原傳》遂自投汨羅。《註》汨水在羅，故曰汨羅。又新羅，東夷國名。《唐書·東夷傳》新羅，弁韓苗裔也，居漢樂浪地。又姓。《姓氏急就篇》羅氏，顓頊後，封于羅，今房州也。子孫以爲氏。又羅羅，獸名。《山海經》北海有獸，狀如虎，名曰羅羅。《駢雅》靑虎謂之羅羅。又菴羅，果名。《本草》梨之類，色黃，如鵝梨。又《集韻》鄰知切，音離。義同。又《集韻》郞佐切，音囉。邏或省作羅。巡也。

羆：〔古文〕𥀦𥀍𥀧《廣韻》彼爲切《集韻》《韻會》班麋切《正韻》逋眉切，𠀤音陂。《爾雅·釋獸》羆如熊，黃白文。《註》似熊而長頭高腳，憨猛多力，能拔樹木。《陸璣詩疏》羆有黃羆，有赤羆，大于熊，其脂如熊，白而麤理，不如熊白美也。《爾雅翼》羆則熊之雌者，力尤猛。《書·禹貢》熊羆狐狸織皮。《詩·小雅》維熊維羆。又人名。《書·舜典》讓于朱虎熊羆。《註》四臣名。又《韻補》叶甫委切《張衡·西京賦》若驚鶴之羣羆。叶上綺字下纚字。考證：〔《爾雅·釋畜》羆如熊，黃白文。《註》似熊而長頭高腳，憨悍多力。〕謹照原書釋畜改釋獸。憨悍改憨猛。

𦌬：《廣韻》武夫切《集韻》微夫切，𠀤音無。《說文》牖中罔也。又《廣韻》文甫切《集韻》罔甫切，𠀤音武。義同。《類篇》或省作䍢。

𦌭：《集韻》居宜切，音羈。《說文》馬絡頭也。从网从馽。馽，馬絆也。或从革作羈。詳羈字註。

𦌮：《集韻》區願切，音券。䠣或作𦌮，罔也。

𦌵：《廣韻》魯回切《集韻》盧回切，𠀤音雷。網百囊者。《爾雅·釋器註》九罭，今之百囊罟，亦謂之𦌵也。《類篇》或作䍣。

𦌶：《篇海》音罥。義闕。○按卽𦌾字之譌。

𦌷：《集韻》徒谷切，音獨。罜或从賣作𦌷。《玉篇》魚罔。

𦌸：《集韻》公渾切，音昆。罔也。

𦌻：同𦌔。《集韻》𦌔，或作𦌻。

䍥：《廣韻》郞擊切《集韻》《韻會》狼狄切，𠀤音歷。羃䍥，煙貌。又《玉篇》蓋食巾。

羇：《廣韻》《集韻》《韻會》𠀤居宜切，音羈。旅寓也。《玉篇》寄也。《周禮·地官·遺人》野鄙之委積，以待羇旅。《註》羇旅，過行寄止者。《左傳·莊二十二年》羇旅之臣。

𦌼：《篇韻》同籠。

䍦：《廣韻》呂支切《集韻》鄰知切，𠀤音離。接䍦，白帽也。《玉篇》羃䍦也。《集韻》㒿或作䍦。詳㒿字註。

𦌾：《廣韻》古縣切《集韻》扃縣切，𠀤音睊。《說文》罔也。一曰綰也。《類篇》與罥羂同。

𦌿：《廣韻》所葅切《集韻》山於切，𠀤音蔬。釃或作麗。以筐𣿍酒也。又《集韻》所綺切，音蹝。義同。

𦍀：《玉篇》音義與㬮同。○按𦍀卽㬮字重文。

羈：〔古文〕䩭《廣韻》《集韻》《韻會》𠀤居宜切，音羇。𦌭，或作羈。馬絆也。又馬絡也。《廣雅》勒也。《急就篇註》羈，絡頭也，謂勒之無銜者也。《禮·檀弓》如皆守社稷，則孰執羈靮以從。《左傳·僖二十四年》臣負羈絏。《註》馬羈。又《釋名》羈，檢也，所以檢持制之也。《左傳·昭十三年》爲羈終世。又髻也。《禮·內則》男角女羈。《註》午達曰羈。《疏》一縱一橫曰午。今女剪髮，留其頂上，縱橫各一，相交通達，故曰午達。不如兩角相對，但縱橫各一，在頂上，故曰羈。羈者，隻也。考證：〔《禮·檀弓》如守社稷，則孰執羈靮以從。〕謹照原文如下增皆字。〔《禮·內則》男角女羈。《疏》今女剪髮，留其頂也，縱橫各一〕謹照原文頂也改頂上。

𦍁：《玉篇》普革切。罔也。

羉：《廣韻》落官切《集韻》《韻會》盧丸切《正韻》盧官切，𠀤音鸞。《爾雅·釋器》彘罟謂之羉。《註》羉，羃也。《後漢·馬融傳》罦罝羅羉。《註》羉彘，罔也。又《集韻》謨官切，音瞞。義同。

𦍇：《篇韻》古文邊字。註詳辵部十五畫。

𦍈：羈本字。《說文》𦌭或从革。

