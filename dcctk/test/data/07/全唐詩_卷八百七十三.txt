*題洛陽縣壁

猾吏畏服，縣妖破膽。好錄政聲，聞於御覽。

*題書卷後語

倩俸寫來手自校，汝曹讀之知聖道，墜之鬻之為不孝。

*題李陽冰玉箸篆詞

斯去千年，冰生唐時。冰複去矣，後來者誰？

後千年有人，誰能待之。後千年無人，篆止於斯。

嗚呼主人，為吾寶之。

*判誤書紙背

這畔似那畔，那畔似這畔。

我也不辭與你判，笑殺門前著靴漢。

*又判爭貓兒狀

貓兒不識主，傍家搦老鼠。兩家不須爭，將來與裴諝。

*斷僧通狀

上歲童子，二十受戒。君王不朝，父母不拜。

口稱貧道，有錢放債。量決十下，牒出東界。

*判僧雲晏五人聚賭喧諍語

正法何曾執貝，空門不積餘財。白日既能賭博，通宵必醉尊罍。強說天堂難到，又言地獄長開。

並付江神收管，波中便是泉台。

*判道士黃山隱

道士黃山隱，輕人複重財。太山將比甑，東海只容杯。

綠綬藏雲帔，烏巾換鹿胎。黃泉六個鬼，今夜待君來。

*碾驢鞍判

鄴城大道甚寬，何故駕車碾鞍？

領韝驢漢子科決，待駕車漢子喜歡。

*批州符

秧開五葉，蠶長三眠。人皆忙迫，劃甚閑船。

*判部民訴主簿牒

汝雖打草，吾已驚蛇。

*戲為冥吏判

焦湖百里，一任作獺。

*自狀

有張翱兮，寓止淮陰。來綺席兮，放恣胸襟。

*刺左右膊詩

野鴨灘頭宿，朝朝被鶻梢。忽驚飛入水，留命到今朝。

*刺左臂膊詩

昔日已前家未貧，苦將錢物結交親。

如今失路尋知己，行盡關山無一人。

*刺左右膊句

生不怕京兆尹，死不畏閻羅王。

