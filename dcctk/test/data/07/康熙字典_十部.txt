十：《唐韻》《韻會》是執切《集韻》寔入切《正韻》寔執切，𠀤音拾。《說文》十，數之具也。一爲東西，丨爲南北，則四方中央具矣。易，數生于一，成于十。《易·繫辭》天九地十。《前漢·韓安國傳》利不十者，不易業。又通作什。《孟子》或相什百。《前漢·谷永傳》天所不饗，什倍於前。《枚乗傳》此其與秦地相什，而功相百。又《韻會》令官文書借作拾。又《陸游老學菴筆記》轉平聲，可讀爲諶。白樂天詩：綠浪東西南北路，紅欄三百九十橋。宋文安公宮詞：三十六所春宮館，一一香風送管絃。鼂以道詩：煩君一日殷勤意，示我十年感遇詩。

卂：《唐韻》息晉切《集韻》思晉切，𠀤音信。《說文》疾飛也。从飛而羽不見。《玉篇》亦作迅。

千：《唐韻》蒼先切《集韻》《韻會》《正韻》倉先切，𠀤音阡。《說文》十百也。又《廣韻》漢複姓。又《韻補》叶雌人切，請平聲。《劉劭趙都賦》宮妾盈兮數百，食客過兮三千。越信孟之𤰞體，慕姬旦之懿仁。

卄：《玉篇》如拾切。二十幷也。今直爲二十字。《廣韻》廿，人執切，音入。今作卄。《集韻》《韻會》𠀤作廿。《說文》廿，二十幷也。古文省。《徐曰》自古以來，書二十字从省，倂爲廿字也。

㔹：《唐韻》盧則切《集韻》歷德切，𠀤音勒。《說文》材十人也。从十，力聲。《廣韻》功大。

卅：《集韻》《韻會》悉盍切《正韻》悉合切，𠀤音颯。《說文》三三十也。今作卅，十幷也。《廣韻》𠦃直爲三十字。

卆：《篇海》卒字之譌。

升：《唐韻》識蒸切《集韻》《韻會》書蒸切，𠀤音陞。《說文》籥也。十合爲升。《前漢·律歷志》升者，登合之量也。古升上徑一寸，下徑六分，其深八分。龠十爲合，合十爲升。又成也。《禮·樂記》男女無辨則亂升。又《廣韻》布八十縷爲升。《禮·雜記》朝服十五升。又卦名。《易·升卦》升元亨，用見大人，勿恤，南征吉。又降之對也。《書·畢命》道有升降。《註》猶言有隆有汙也。又登也，進也。《詩·小雅》如日之升。《易·坎象》天險不可升也。又《前漢·梅福傳》民有三年之儲曰升平。

午：《唐韻》《集韻》《韻會》《正韻》𠀤疑古切，音五。《說文》牾也。五月隂氣午逆，陽冒地而出也。《徐曰》五月陽極隂生。仵者，正衝之也。又辰名。《爾雅·釋天》太歲在午曰敦牂。《淮南子·時則訓》斗五月指午。又《廣韻》交也。《韻會》一縱一橫曰旁午，猶言交橫也。《儀禮·特牲饋食》心舌皆去，本末午割之。《註》縱橫割也。《禮·內則》男角女羈。《註》午達曰羈。《疏》度尺而午，令女剪髮，留其頂上，縱橫各一，相通達也。《前漢·霍光傳》使者旁午。《註》旁午，分布也。又舛午，違背也。見《前漢·劉向傳》。又《前漢·劉向傳》水旱飢蝝，蠭午𠀤起。《註》猶雜沓也。又《段成式詩》良人爲漬木瓜水，遮却紅腮交午痕。又《韻會》馬屬午。晉姓司馬，因攺司馬官爲典午。

𠥻：《集韻》疾，古作𠥻。註詳疒部五畫。

卉：《篇海》許偉切，音虺。衆也。百艸總名。《正字通》俗𠦄字。

半：《唐韻》《集韻》《韻會》𠀤博漫切，般去聲。《說文》物中分也。从八从牛。牛爲物大，可以分也。《易·繫辭》思過半矣。《禮·學記》不善學者，師勤而功半。《韓非子·內儲篇》疑也者，以爲可者半，不可者半。又《集韻》《韻會》《正韻》𠀤普半切，音泮。大片也。《前漢·李陵傳》令軍士人持二升糒，一半冰。《註》師古曰：半，讀曰判。判，大片也。又《韻補》叶𤰞眠切，音鞭。《道藏謌》遊雲落太陽，颰景凌三天。千秋似淸旦，萬歲猶日半。

𠥽：《說文》精里切，濟上聲。止也。从木，盛而一橫止之也。

㔺：《字彙補》同世。

𠥾：《字彙補》倉沒切，音摵。猝急也。

㔻：《廣韻》敷悲切《集韻》攀悲切，𠀤音邳。同丕。大也。又姓。

卋：《篇海》世字。

𠦂：《玉篇》同本。

卌：《唐韻》先立切《集韻》息入切，𠀤心入聲。《字統》插糞杷。《說文》數名。亦直爲四十字。

𠦃：《廣韻》《集韻》𠀤卅本字。《說文》三十幷也。今作卅，直爲三十字。《韓愈·孔戣墓志》孔世𠦃八，吾見其孫，白而長身，寡笑與言。又《稗史》滇人謂貝八十枚爲一𠦃。

𠦄：〔古文〕芔《唐韻》許偉切《集韻》《韻會》詡鬼切，𠀤諱上聲。《說文》草之總名。《詩·小雅》山有嘉𠦄。《南史·徐勉傳》聚石移果，雜以花𠦄，以娛休沐，用託性靈。又《唐韻》《集韻》《韻會》𠀤許貴切，音諱。義同。《韻會》復古編云：古芔从三屮，今作𠦄，三十幷也。

𠦅：《字彙補》與年同。見韻會註。

𠦆：《字彙補》北官切。同𠦒。棄糞器名。

𠦇：《字彙補》同亥。

卍：《字彙補》內典萬字。《苑咸詩》蓮花卍字總由天。

𠦈：《字彙補》卜失切，音必。出氣聲也。

𠦑：《玉篇》叔，俗作𠦑。

𠦒：《唐韻》畢吉切《集韻》壁吉切，𠀤音必。《說文》箕屬。《玉篇》弃糞器也。

𠦓：《字彙補》與丕同。《漢祝睦𥓓》𠦓訓其仁。

𠦘：《集韻》古勇切，音拱。同𢀜。《說文》𧙎也。《集韻》或从手作㧬。或作𠦕。《廣韻》作巩。恐鞏類𠀤从此。

卑：《唐韻》府移切《集韻》《韻會》賔彌切《正韻》逋眉切，𠀤音𥓓。《說文》賤也。執事者。《玉篇》下也。《易·繫辭》天尊地𤰞。又《韻會》鮮𤰞山，在柳州界。又鮮𤰞，帶名。《楚辭·大招》小腰秀頸，若鮮𤰞只。《註》鮮𤰞，袞帶頭也。言腰支細小，頸銳秀長，若以鮮𤰞帶約而束之也。又姓。《廣韻》蔡邕胡太傅𥓓，有太傅椽鴈門𤰞整。又《前漢·鄒陽傳》封之於有𤰞。《註》地名也。音鼻。又音彼。與俾同。《荀子·宥坐篇》𤰞民不迷。又音陛。與庳同。《周禮·冬官考工記》輪人爲蓋，上欲尊而宇欲𤰞。

卒：《唐韻》《集韻》《韻會》《正韻》𠀤藏沒切，尊入聲。《說文》隸人給事者。《周禮·地官·小司徒》乃會萬民之卒伍而用之。五人爲伍，五伍爲兩，四兩爲卒。又《唐韻》子律切《集韻》《韻會》卽聿切《正韻》卽律切，𠀤音啐。《爾雅·釋詁》盡也。《疏》終盡也。《詩·衞風》畜我不卒。又《爾雅·釋言》巳也。《禮·曲禮》大夫死曰卒。又《唐韻》《集韻》《正韻》倉沒切《韻會》蒼沒切，𠀤村入聲。《廣韻》急也。《韻會》匆遽之貌。《前漢·司馬遷傳》卒卒無須臾之閒。《趙充國傳》則亡以應卒。《註》卒謂暴也。又與倅同，音翠。副貳也。《禮·燕義》庶子，官職，諸侯，卿大夫，士之庶子之卒。又《集韻》崒亦作卒。又《韻補》叶將遂切，音翠。《左思·吳都賦》雕題之士，鏤身之卒。比飾虬龍，蛟螭與對。又叶昌悅切，音測。《蘇轍·功臣寺詩》流傳後世人，談笑資口舌。是非亦已矣，興廢何倉卒。考證：〔《左思·吳都賦》雕題之士，鏤身之卒。比飭虬龍，蛟螭與對。〕謹照原文比飭改比飾。

卓：〔古文〕𠤞𠤚𠤟𢂚《唐韻》《正韻》竹角切《集韻》《韻會》側角切，𠀤音涿。《說文》高也。早上爲卓。隸作卓。《揚子·法言》顏苦孔之卓。《註》顏之苦亡它，惟苦孔子之道卓然高堅也。又《釋名》超卓也。舉脚有所卓越也。又姓。《後漢·卓茂傳》卓茂字子康，南陽宛人也。

協：〔古文〕旪《唐韻》《正韻》胡頰切《集韻》《韻會》檄頰切，𠀤音挾。《說文》衆之同和也。从劦，十聲。《書·堯典》協和萬邦。《臯陶謨》同寅協恭。又《爾雅·釋詁》服也。《疏》協者，和合而服也。《書·微子之命》下民祇協。《晉書·虞溥傳》崇尚道素，廣開學業，讚協時雍，光揚盛化。又《集韻》與劦通。《山海經》惟號之山，其風若劦。通作協。又作汁。《周禮註》卿士汁日。《張衡·西京賦》五緯相汁。

𠦙：《玉篇》古文支字。註詳部首。

𠦚：《字彙補》與年同。武則天製。見大周泰山𥓓。《唐史》作𠡦。𠡦字原刻作𠦚字中力力換為万万。𠡦字从千千力力（萬萬），取大周帝業千千萬萬年之意。

𠦛：《說文長箋》同兵。又作𠉔。

𠦜：《字彙補》四十倂也。與卌同。又古文庶字。《漢孔和𥓓》庶作𠦜。

南：〔古文〕𡴖𡴟《唐韻》《集韻》《韻會》《正韻》𠀤那含切，音男。《說文》草木至南方，有枝任也。《徐曰》南方主化育，故曰主枝任也。《前漢·律歷志》太陽者，南方。南，任也。陽氣任養物，於時爲夏。《白虎通》八月之律，謂之南呂何。南者，任也。言陽氣尚有任生薺麥也。又樂名。《詩·小雅》以雅以南。《韻會》南亦雅樂名，猶九夏也，南夏皆文明之方，故名南。周南召南，亦樂名。又姓。《韻會》魯大夫南遺。《宋書·律志》班左並馳，董南齊轡。又雙南，金也。《范仲淹金在鎔賦》英華旣發，雙南之價彌高。鼓鑄未停，百鍊之功可待。又《翻譯名義》合掌作禮曰和南。《淳化帖衞夫人書》衞和南。又《韻補》叶尼心切，音寧。《詩·邶風》遠送于南。沈重讀。《陸雲·喜霽賦》朱明啓𠋫，凱風自南，復火正之舊司，黜后土于重隂。

𠦣：《字彙補》與集詞之𠦫同。

卙：《集韻》卽入切，音㗱。《說文》卙卙，盛也。汝南名蠶盛曰卙。又《玉篇》會聚也。又《集韻》叱入切，音出。義同。《廣韻》作斟。

𠦪：《玉篇》呼物切，音烼。疾也。《說文》从本卉聲。又《玉篇》呼貴切，音諱。義同。

𠦫：《唐韻》秦入切《集韻》籍入切，𠀤音集。《說文》詞之集也。

𠦬：《玉篇》乖本字。◎按與古文手字異。手字古文作𠂿，有剔。此無剔。

博：《唐韻》補各切《集韻》《韻會》《正韻》伯各切，𠀤邦入聲。《說文》大通也。从十尃。尃，布也，亦聲。《徐曰》十者，成數也。《玉篇》廣也，通也。《增韻》普也。《荀子·修身篇》多聞曰博。又《韻會》貿易也。古琴曲有不博金。又六博，局戲。《家語》君子不博，爲其兼行惡道故也。又州名。《韻會》春秋，齊之聊攝隨爲博州。又姓。《韻會》古有博勞，善相馬。

㔼：《正字通》俗榫字。

𠦴：《集韻》車古作𠦴。註詳部首。

𠦵：《玉篇》古文師字。註詳巾部七畫。

𠦶：《說文》古文革字。註詳部首。

𠦷：《字彙補》烏括切，音斡。𠦷，轉也。◎按卽斡字之譌。

𠧀：《集韻》章俱切，音朱。鄕名。

𠧉：《篇韻》古文敦字。註詳攴部八畫。

𠧎：《集韻》亂古作𠧎。註詳乙部十二畫。

𠧏：《集韻》亂古作𠧏。註詳乙部十二畫。

卛：《韻會》古文率字。註詳𤣥部六畫。

𠧑：《字彙補》與壤同。亦作𩁕。

