缶：《廣韻》方久切《集韻》《韻會》《正韻》俯九切，𠀤音否。《說文》瓦器，所以盛酒漿，秦人鼓之以節歌。《爾雅·釋器》盎謂之缶。《註》盆也。《疏》缶是瓦器，可以節樂，如今擊甌，又可以盛水盛酒，卽今之瓦盆也。《急就篇註》缶卽盎也，大腹而斂口。《易·比卦》有孚盈缶。《釋文》鄭云：缶，汲器也。又《坎卦》樽酒簋貳用缶。《註》瓦缶之器。又《離卦》不鼓缶而歌。《前漢·楊惲傳》仰天撫缶。《註》缶，瓦器也。又《小爾雅》𨥏二有半謂之藪，藪二有半謂之缶，缶二謂之鍾。《註》缶，四斛也。《魯語》其歲收田一井，出稯禾，秉芻，缶米。《註》缶，庾也。又《前漢·高帝紀》上破布軍於會缶。《註》蘇林曰：音𡍮。師古曰：此字本作𦉈，而轉寫誤爲缶字耳。黥布傳則正作垂字。又《正字通》宥韻，讀若覆，義同。○按諸韻書無去聲。

𦈢：缶俗缶字。見《正字通缶字註》。

缸：《廣韻》下江切《集韻》《韻會》胡江切，𠀤音降。《說文》瓨也。《玉篇》與瓨同。《廣韻》甖缸。

䍂：《篇海》與𦈣同。詳𦈣字註。

𦈣：《集韻》雲俱切，音于。《類篇》汲器。

𦈤：《篇海》呼嫁切，音哧。孔𦈤。

𦈦：《篇海》詰利切，音棄。吹火也。

缹：《廣韻》方久切《集韻》俯九切，𠀤音缶。烝缹。《玉篇》火熟也。《集韻》或作炰，亦書作𤈒。

𦈧：《集韻》桮，或作𦈧。詳桮字註。

𦈨：《集韻》呼經切，音形。鈃或作𦈨。似鐘而頸長。一曰酒器。𦈨本字。𦈨原字从幵作。

䍃：《廣韻》以周切《集韻》夷周切，𠀤音由。《說文》瓦器也。《揚子·方言》甖，淮汝之閒謂之䍃。《廣雅》瓶也。又《集韻》《韻會》𠀤餘招切，音遙。義同。

缺：《廣韻》《集韻》《韻會》𠀤苦穴切，音闋。《說文》器破也。《玉篇》虧也，破也。《書·君牙》咸以正罔缺。又《史記·司馬相如傳》貫列缺之倒景兮。《註》列缺，天閃也。又《廣雅》缺，去也。《篇海》少也，毀也，玷也。又《廣韻》《集韻》《韻會》𠀤傾雪切。義同。又《集韻》犬橤切，音頍。卷幘也。結項中爲四綴，所以固冠者。《儀禮·士冠禮》緇布冠缺項。《註》缺，讀如有頍者弁之頍。又《集韻》窺絹切，音𩒩。義同。《玉篇》亦作𦈫。《集韻》或作𧖫決。《佩觿》干祿字書以缺字从垂旁，其不典有如此者。

缻：《集韻》缶或从瓦作缻。《史記·藺相如傳》請奉盆缻秦王，以相娛樂。

䍄：《廣韻》多忝切，音點。《說文》缺也。又《集韻》都念切，音店。義同。

䍅：《集韻》𦉢，或作䍅。詳𦉢字註。

䍆：《廣韻》丁呂切《集韻》展呂切，𠀤音貯。𤲑或作䍆。《說文》㡒也，所以盛米也。

䍇：《廣韻》徒盍切《集韻》敵盍切，𠀤音蹋。《說文》下平缶也。《廣雅》瓶也。又《集韻》鋪彳切。義同。

𦈩：《篇海》古勇切，音拱。缻也。亦作𤬳。

𦈪：同缻。

𦈫：缺本字。

䍈：《集韻》缾或作䍈。詳缾字註。

䍉：《玉篇》知駭切。缺也。

𦈬：《字彙補》子累切，音嘴。瓶𦈬也。

𦈭：譌字。○按《字彙補》云：古越字，見漢吉成侯𥓓。本作𦈭，譌作𦈭。

䍊：《廣韻》古肴切《集韻》居肴切，𠀤音交。樂器，以土爲之，雙相黏爲䍊也。《類篇》塤類。又《集韻》訖嶽切，音覺。器名。又《集韻》詰歷切，音喫。吹器。又《集韻》吉歷切，音激。義同。

𦈯：《集韻》去冀切，音器。《類篇》器，或作𦈯。

𦈰：《玉篇》革鞋切。器好也。

𦈱：《廣韻》疾資切《集韻》才資切，𠀤音茨。陶器之緻堅者。《玉篇》亦作瓷。

𦈲：《集韻》丘哀切，音開。器名。又《玉篇》羌呂切。義同。

缾：《廣韻》蒲經切《集韻》旁經切，𠀤音䍈。汲水器也。《五經文字》與瓶同。《廣韻》薄經切，音屏。與瓶同。汲水器也。《詩·小雅》缾之罄矣，維罍之恥。《傳》缾小而罍大。

缿：《廣韻》胡講切《集韻》《韻會》《正韻》戸講切，𠀤音項。《說文》受錢器也。古以瓦，今以竹。又《集韻》徒口切，音𨪐。義同。又《集韻》下遘切，音候。《玉篇》如瓨，可受板書筩，令密事。《前漢·趙廣漢傳》又敎吏爲缿筩。《註》師古曰：若今盛錢臧瓶，爲小孔，可入而不可出。

𦈴：《集韻》芳無切，音敷。瓦未燒者。本作䍍。

𦈵：《集韻》何耕切，音莖。鈃，或作𦈵。《類篇》器似鐘，頸長。

𦈶：《集韻》晡枚切，音桮。桮或從缶作𦈶。《玉篇》缶也。

𦈸：《廣韻》雨逼切，音域。《說文》瓦缶器也。

𦈹：《正字通》同瓽。

𦈺：《玉篇》音帚。義闕。《篇海》器成也。

䍋：同𦉈。

𦈻：《集韻》阻限切，音醆。琖，亦作𦈻。《玉篇》酒器。《類篇》玉爵也。

䍌：《廣韻》縛謀切《集韻》房尤切，𠀤音浮。《說文》小缶也。《玉篇》亦作瓿。又《廣韻》薄侯切《集韻》蒲侯切，𠀤音捊。義同。又《廣韻》蒲口切《集韻》《類篇》薄口切，𠀤音部。義同。

罁：《集韻》居郞切，音岡。㼚，或作罁。《博雅》缾也。

𦈼：〔古文〕𦉖《廣韻》與𦉈同。詳𦉈字註。

𦉁：《集韻》待禮切，音弟。甂也。《玉篇》亦作㼵。

𦉂：《集韻》諸容切，音鍾。量名。六斛四斗曰𦉂。或作斔，通作鍾。

𦉈：《廣韻》《集韻》𠀤是爲切，音垂。《說文》小口罌也。《廣韻》瓶也。又《集韻》傳追切，音椎。馳僞切，音䋘。義𠀤同。《類篇》或作䍋。

䍍：《廣韻》苦候切，音寇。《說文》未燒瓦器也。讀若筩莩。又《廣韻》空穀切，音哭。義同。○按此字《廣韻》作䍍，《集韻》作䍍，音義𠀤同。但《集韻》寇字一音，字又從瑴，又入平聲，芳無切，音敷。《廣韻》之所不載。疑本一字，傳寫之誤，其不入平聲，則又《廣韻》偶失之耳。今從《正字通》，止存䍍字。

𦉉：《篇海》力救切，音溜。關東謂甑曰𥏵。

罃：《廣韻》烏莖切《集韻》於莖切，𠀤音罌。《說文》備火長頸瓶也。《五經文字》與甖同。

罄：《廣韻》苦定切《集韻》《韻會》詰定切，𠀤音磬。《說文》器中空也。古文磬字。《詩·小雅》罄無不宜。《傳》罄，盡也。《左傳·僖二十六年》室如縣罄。《釋文》罄，亦作磬，盡也。又《逸周書》師廣罄然。《註》自嚴整也。又《集韻》棄挺切，音謦。義同。

𦉎：《集韻》蘇回切，音縗。《玉篇》器名。

罅：《廣韻》呼訝切《集韻》《韻會》虛訝切，𠀤音嚇。《說文》裂也，缶燒善裂也。《廣韻》孔罅。《史記·田齊世家》然而不能傅合疏罅。又與呼通。《唐韻正》易彖傳，百果草木皆甲拆，鄭註，拆，呼也。陸德明音義，呼音火訝切，蓋卽罅字。古人讀罅爲呼。漢書高帝紀釁鼓註，應劭曰：殺牲塗鼓。釁呼爲釁，呼卽罅字。

𦉏：《字彙補》同罅。

𦉐：《篇韻》音貯。義闕。《字彙補》盛米也。

𦉕：《廣韻》《集韻》𠀤時戰切，音膳。𤮜或作𦉕，瓦器緣也。又《集韻》尺戰切，音繟。義同。

罇：《廣韻》祖昆切《集韻》《韻會》租昆切，𠀤音尊。《玉篇》與尊同。《正字通》說文酒器字本作尊。後加缶，加木，加瓦，加土者，隨俗所見也。

𦉖：《玉篇》古文𦈼字。註詳八畫。

罊：《廣韻》苦計切《集韻》磬致切，𠀤音契。《說文》器中盡也。又《廣韻》楷革切，音䙐。義同。

𦉙：同䍎。《類篇》作𦉙。詳䍎字註。

罋：《廣韻》《韻會》𠀤烏貢切，音甕。《玉篇》器也。《儀禮·聘禮》醯醢百罋。又《賈誼·過秦論》罋牖繩樞之子。《註》瓦罋爲窗也。又《集韻》於容切，音邕。義同。《五經文字》同甕。

𦉚：《集韻》鬱，古作𦉚。註詳鬯部十九畫。

𦉝：《集韻》許慎切《正韻》許刃切，𠀤音釁。器裂也。

𦉞：《集韻》戸黤切，音檻。陶也。《左傳·襄九年》備水器。《註》盆𦉞之屬。《疏》盛水之器。又《集韻》呼濫切，音斂。㽉，或作𦉞，大缶。又《集韻》胡暫切，音鑒。鑒亦作𦉞。《周禮·天官·淩人》春始治鑑。《註》鑑如甀，大口以盛冰。《釋文》鑑，或作𦉞。

罌：《廣韻》烏莖切《集韻》於莖切《韻會》幺莖切，𠀤音纓。《說文》缶也。《廣雅》瓶也。《玉篇》瓦器也。《前漢·韓信傳》以木罌缶度軍，襲安邑。《註》師古曰：罌缶，謂瓶之大腹小口者也。又《集韻》於正切，音郢。義同。《干祿字書》甖通罌。

𦉟：《集韻》牛轄切《韻會》五轄切，𠀤音齾。謂器缺也。

罍：〔古文〕𦉩《廣韻》魯回切《集韻》《韻會》《正韻》盧回切，𠀤音雷。《說文》櫑或从缶作罍。龜目酒尊，刻木作雲雷象，象施不窮也。《詩·周南》我姑酌彼金罍。《釋文》罍，酒尊也。韓詩云：天子以玉飾，諸侯大夫皆以黃金飾，士以梓。《周禮·春官·司尊彝》皆有罍，諸臣之所酢也。《疏》尸酢賔長，卽用罍尊。《爾雅·釋器》彝卣罍器也。小罍謂之坎。《註》罍，形似壺，大者受一斛。《疏》罍者，尊之大者也。雖尊𤰞飾異，皆得畫雲雷之形，以其云罍取于云雷故也。又《周禮·春官·鬯人》凡祭祀社壝，用大罍。《註》大罍，瓦罍。又《禮·明堂位》山罍，夏后氏之尊。《註》山罍，亦刻而畫之，爲山雲之形。又《集韻》倫追切，音纍。義同。考證：〔《說文》刻木作雲雷，象施不窮也。〕謹按原文以刻木作雲雷象爲句，施不窮也上另有象字，今据增入。

𦉠：譌字。字彙補云：古鬱字。見《集韻》。○按《集韻》作𦉚。

罎：《集韻》徒南切，音覃。壜或作罎。甒屬。

罏：《廣韻》落胡切《集韻》《韻會》《正韻》籠都切，𠀤音盧。𧇄，籀文作罏。《玉篇》罍也。《類篇》𦉈也。

𦉢：《廣韻》《集韻》《韻會》𠀤郞丁切，音靈。《說文》瓦器也。《玉篇》似瓶，有耳。或作䍅。

䍎：《廣韻》倉困切，音寸。《集韻》蘇困切，音巽。《說文》瓦器也。又《廣韻》《集韻》𠀤倉甸切，音蒨。紡錘。又《集韻》作甸切，音薦。義同。

𦉣：《類篇》𦉢，亦書作𦉣。詳𦉢字註。

罐：《集韻》古玩切，音貫。《說文·新附字》器也。《玉篇》缻罐。《類篇》汲器。

𦉥：《廣韻》《集韻》《韻會》𠀤烏貢切，音甕。《說文》汲瓶也。《類篇》或作罋。又《集韻》於容切，音邕。義同。

𦉧：《玉篇》五鎋切。缺也。

𦉩：《集韻》罍，古作𦉩。註詳十五畫。

