飛：〔古文〕𩙱𦐭《唐韻》甫微切《集韻》《韻會》匪微切，𠀤音非。《玉篇》鳥翥。《廣韻》飛翔。《易·乾卦》飛龍在天。《詩·邶風》燕燕于飛。又官名。《前漢·宣帝紀》西羌反，應募佽飛射士。又《釋名》船上重室曰飛廬。在上，故曰飛也。又六飛，馬名。《前漢·袁盎傳》騁六飛，馳不測山。《註》六馬之疾若飛也。別作騛。又桑飛，鷦鷯別名。又飛廉，神禽名。《三輔黃圖》能致風，身似鹿，頭似雀，有角，蛇尾，文似豹。《郭璞云》飛廉，龍雀也。世因以飛廉爲風伯之名，其實則禽也。又《本草》漏蘆一名飛廉。又《廣韻》古通作蜚。《史記·秦紀》蜚廉善走。又借作非。《漢·𦼹長蔡君頌》飛陶唐其孰能若是。《說文徐註》上旁飞者，象鳥頸。考證：〔又借作非。《漢·𦼹長蔡君頌》飛陶唐其郭能若是。〕謹照原文其郭能改其孰能。

𩙱：《集韻》飛古作𩙱。註詳上。

𩙲：《廣韻》甫微切《集韻》匪微切，𠀤音奜。《玉篇》獸似牛，白首，一目。

𩙴：《字彙》《石鼓文》旛𩙴𩆲𩆲，音義與翰同。《正字通》《石鼓》本作𩙶，《字彙》譌从方，非。

䬠：《廣韻》芳非切《集韻》芳微切，𠀤音霏。《玉篇》雨雪貌。又《揚雄·河東賦》雲䬠䬠而來迎。《註》䬠，古霏字。

䬡：《廣韻》《集韻》𠀤章恕切，音著。《廣韻》飛舉貌。《集韻》或作翥。

𩙶：《字彙》侯幹切，音汗。同翰，見《石鼓文》。郭註：籀文翰从飛。

𩙷：《字彙補》魚救切，牛去聲。飛也。

𩙺：《唐韻》與職切《集韻》逸職切，𠀤音弋。《玉篇》籀文翼字。《說文》翄也。从飛異聲。《集韻》或作𦏵䋚翼。

飜：《廣韻》《集韻》𠀤孚袁切，音旛。《玉篇》飛也。《王粲·贈蔡子篤詩》苟非鴻雕，孰能飛飜。雖則進慕，予思罔宣。又水之溢洄曰飜，見《劉績·管子註》。

𩙼：《集韻》虛延切，音嘕。𦒜翧，飛也。或从飛。

𩙽：《廣韻》戸關切《集韻》《韻會》《正韻》胡關切，𠀤音還。《廣韻》𩙽，飛繞貌。《韻會》或作䴉。

飝：《字彙補》芳微切，音非。見金鏡。

