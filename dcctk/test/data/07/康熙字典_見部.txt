見：《唐韻》《廣韻》古甸切《集韻》《類篇》《韻會》《正韻》經電切，𠀤堅去聲。《說文》視也。从目从儿。《易·乾卦》飛龍在天，利見大人。《疏》德被天下，爲萬物所瞻覩。《書·立政》灼見三有俊心。《禮·王制》問百年者就見之。《周禮·春官》大宗伯以賔禮親邦國，春見曰朝，夏見曰宗，秋見曰覲，冬見曰遇，時見曰會，殷見曰同。《註》此六禮者，以諸侯見王爲義。《史記·五帝紀》舜擇吉月日，見四嶽、諸牧、班瑞。《前漢·東方朔傳》未得省見。《註》言不爲所拔識也。又《通鑑》漢武帝元光五年，張湯、趙禹定律令，務在深文，作見知法。詳矢部知字註。又姓。出《姓苑》。又《唐韻》胡甸切《集韻》《韻會》《正韻》形甸切，𠀤賢去聲。《廣韻》露也。《易·乾卦》見龍在田。《疏》陽氣發見，故曰見龍。《儀禮·士相見禮》某也，願見無由達。《註》凡𤰞于尊曰見，敵而曰見，謙敬之辭也。《史記·淮隂侯傳》情見勢屈。《師古曰》見，顯露也。又薦達也。《左傳·昭二十年》齊豹見宗魯於公孟。《註》見，薦達也。謂爲之紹介，猶論語云：從者見之也。又見在也。《史記·項羽紀》軍無見糧。《註》無見在之糧。《前漢·高五王傳》文帝封悼惠王子列侯見在者六人爲王。《集韻》俗作現。又《集韻》日朝也。《詩·小雅》見睍曰消。《箋》韓詩作曣，云：見，日出也。又《集韻》居莧切，音襇。棺衣也。《禮·雜記》實見閒，而後折入。《疏》一解云：鄭合見閒二字共爲覸，苦辯反。《集韻》或作梘。又雜也。《禮·祭義》建設朝事，燔燎羶薌，見以蕭光。《註》見當爲覸，音閒厠之閒。孔穎達云：覵，謂雜也。

𧠆：《字彙》烏版切，音綰。姓也。載千家姓。《直音》譌作𦣾。

𧠇：《字彙補》與兒同。

覍：《正字通》㝸字之譌。字彙同弁，本作覍。省作覍，非。覍字上从少作。又𡭽。

覎：《廣韻》於劒切，醃去聲。覎口，墟名，在富春渚上。○按《字彙補》一作𧠐，註見《集韻》，誤。

𧠉：《集韻》同䙾。詳後䙾字註。

𧠊：《唐韻》莫紅切《集韻》謨蓬切，𠀤音蒙。《說文》突前也。《徐鉉曰》𠔼，重覆也。犯𠔼而見，是突前也。又《玉篇》莫勒切《集韻》密北切，𠀤音墨。又《唐韻》亡𣵽切《集韻》謨沃切，𠀤音瑁。義𠀤同。又《集韻》莫報切，音帽。觸也。○按《說文》𧠊字載見部，冃部無𧠊字。冃訓小兒蠻夷頭衣，與突前義無涉。《字彙》冂部收㒻字，《音訓》與𧠊字同，誤。

䙷：《集韻》得古作䙷。《說文》从見从寸。寸度之，亦手也。又《類篇》行有所得也。古省或作㝶。

䙸：《玉篇》㝵，亦作䙸。

𧠋：《字彙補》口德切，音尅。見也。

規：《唐韻》居追切《集韻》《韻會》均窺切《正韻》居爲切，𠀤音𨾚。《說文》有法度也。《玉篇》正圜之器也。《禮·經解》規矩誠設，不可欺以方圜。《前漢·律歷志》衡運生規，規圜生矩。《莊子·馬蹄篇》圜者中規，方者中矩。《淮南子·時則訓》規者所以圜萬物也。又以法正人曰規。《書·𦙍征》官師相規。《傳》規，正也。《詩·衞風·淇奥序》武公能聽其規諫。《疏》正圜以規使依度，猶正君以禮使人德，故謂之規諫。又規，求計也。《左傳·昭二十六年》規求無度。又規避違法，以方爲圜也。《正字通》引唐書：規影徭賦。又謀度也。《禮·儒行》其規爲有如此者。《疏》但自規度所爲之事而行。《戰國策》齊無天下之規。《註》規猶謀也，謂無謀齊者。後漢書凡謀皆作規。又畫也。《周語》成公之生也，其母夢神規其臀以墨。又日月圓曰規。《謝靈運·遊南亭詩》密林含餘淸，遠峰影半規。《註》日落峰外，隱其半也。《韓愈·翫月詩》前夕雖十五，月長未滿規。《文苑英華·海日初出賦》赫赫光滿，規規質圓。又規田。《禮·王制·百畝之分疏》偃豬之地，九夫爲規，四規而當一井。又官名。《金史·百官志》規措官，正七品，掌灌漑民田。又魚名。《沈括·補筆談》浙東人呼河豚爲規魚。又有生海中者，腹上有刺，名海規吹肚魚。又鳥名。《埤雅》杜鵑，一名子規。或作𨾚鳺巂。又規矩，獸名。詳矩字註。又姓。明規恂，弘治中敎授，夏邑人。又《韻會小補》惠圭切，音攜。車輪一周爲一規。通作巂。《禮·曲禮》立視五巂。《註》巂，猶規也。謂輪轉之度。《音釋》巂，本又作規。又《集韻》規恚切，𨾚去聲。規規，驚視自失貌。《莊子·秋水篇》規規然自失也。又《集韻》呼役切，音狊。本作瞁。驚視貌。又《音學五書》居何切，古音歌。《淮南子·主術訓》若（缺一欲字）規之，乃是離之。《揚子·法言》問蕭何、曹參，曰：蕭也規，曹也隨。《說文》从夫从見。《字統》丈夫識用必合規矩，故字从夫。《正字通》按因夫立解未詳，考䂓與矩𠀤从矢也。當作䂓。古文作槼。又《字彙補》䂓音吸。字辨訓驚視，與規不同。《字彙總略》以規字音吸，䂓字爲規矩之規，非是。𠀤錄備考。

覐：《類篇》古文覺字。註詳十三畫。

覑：《集韻》匹典切，片上聲。視貌。又人名。《宋史·宗室表》武翼郞士覑。

覒：《唐韻》莫袍切《集韻》謨袍切，𠀤音毛。《說文》擇也。又《玉篇》莫到切，毛去聲。與芼通。《詩·周南》左右芼之。《註》芼，擇也。《說文》作覒。又與眊通。《博雅》視也。《廣韻》邪視也。《字彙補》一作𧠑。

覓：《廣韻》《集韻》《韻會》《正韻》𠀤莫狄切，銘入聲。《廣韻》求也。《魏志·管輅傳》覓索餘光。《晉書·武帝紀》是猶欲登山者，涉舟航而覓路。又《唐書·南蠻傳》南詔以貝十六枚爲一覓。又《宋史·眞宗紀》祥符三年，以西凉府覓諾族瘴疫，賜藥。《正字通》从爪从見。俗作覔。非。《字彙補》一作𧠘𧠙。《集韻》本作覛，亦書作𧠨，或作眽，𠀤非。

覔：《玉篇》同上，俗字。

𧠎：《唐韻》七四切，音刺。《說文》𧠎，覰闚觀也。又《廣韻》取私切。《集韻》千咨切，𠀤音趑。《玉篇》盜視貌。又《字彙》𧠎食，不請自來也。○按《說文》本作𧠎，俗作䙻，《玉篇》《廣韻》《集韻》《類篇》俱譌作𧠵，非。

䙹：《字彙》如𤰞切，音而。《王延壽·王孫賦》脣𥀏㗩以𤿐䙹。《註》䙹，閉口貌。一本作〈幵皃〉。又《正字通》小兒嘔乳。本作哯，亦作咞，見口部。字彙䙹音現，訓嘔乳，誤。

䙺：《正字通》覝字之譌。

𧠏：《類篇》同𧠞。

𧠐：《五音集韻》於劒切，音俺。𧠐口，墟名。在富春。

𧠑：《篇海類編》與覒同。

𧠒：《字彙補》何殄切，音峴。大板也。

𧠓：《字彙補》茫作切，音莫。覓也。

覕：《唐韻》《集韻》𠀤莫結切，音蔑。《玉篇》覓也。又《說文》蔽不相見也。又《廣韻》《集韻》𠀤必刃切，音𢷤。義同。或作𧸈。又《集韻》《正韻》𠀤匹蔑切，音撆。過目暫見也。又割也。《莊子·徐無鬼》是以一人之斷制利天下，譬之猶一覕也。《郭象註》覕，割也。萬物萬形，以一劑割之也。《集韻》本作瞥。或作𧢍。

𧠜：《廣韻》式支切《集韻》商支切，𠀤音施。《廣韻》誘也。又《集韻》與䙾𧠉同。詳後䙾字註。

䙼：《唐韻》《集韻》𠀤市沼切，邵上聲。見也，召也。又《集韻》時照切，音邵。義同。又《字彙補》堅堯切，音驍。覿也，遠也。

𧠝：《集韻》同診。《字彙補》一作覙，俗字。

𧠞：《廣韻》於革切《集韻》乙革切，𠀤音戹。善驚也。一曰視貌。《類篇》本作𧠏。

𧠟：《唐韻》莫兮切《集韻》緜批切，𠀤音迷。《說文》病人視也。《類篇》或作𧠠。

𧠠：同𧠟。又《集韻》民堅切，音眠。義同。

䙽：《玉篇》大結切，音垤。見也。《廣韻》虎結切，顯入聲。義同。

視：〔古文〕𥄙眡𥄚𥅭𥉙眎𤋇《集韻》時利切《韻會》是義切《正韻》時吏切，𠀤音嗜。《說文》瞻也。《博雅》明也。《易·履卦》視履考祥。《書·大甲》視遠惟明。又《字彙》看待也。《左傳·成三年》鄭賈人如晉，荀罃善視之。又《博雅》效也。《書·大甲》視乃厥祖。《疏》言當法視其祖而行之。又《小爾雅》比也。《左傳·襄二十七年》季武子使謂叔孫以公命，曰：視邾滕。《註》欲比小國。《禮·檀弓》公室視豐𥓓。《疏》言視者不正，相當比擬之辭也。又猶納也。《禮·坊記》君子於有饋者弗能見，則不視其饋。《註》不視，猶不納也。又猶敎也。《儀禮·鄕射禮》命釋獲者設中，遂視之。《註》視之，當敎之。又《釋名》視，是也，察是非也。又《禮·曲禮》兔曰明視。《疏》兔肥，則目開而視明也。又《儀禮·士虞禮》明齊溲酒。《鄭註》明齊，當爲明視，兔腊也。又《山海經》狄山有視肉。《註》聚肉，形如牛肝，有兩目也。食之無盡，尋復更生如故。又山水名。《山海經》帝囷山東南五十里曰視山。《又》葴山，視水出焉。《註》或曰視宜爲瀙。瀙水今在南陽。又人名。《陶潛·羣輔錄》伏羲六佐，其一曰視默，主災惡。又姓，見《姓苑》。又通作示。《詩·小雅》視民不恌。《箋》視，古示字。《前漢·高帝紀》視項羽無東意。《史記》作示。《師古註》漢書多以視爲示，古字通用。又《廣韻》承矢切《集韻》《韻會》善旨切《正韻》善指切，𠀤嗜上聲。義同。又《玉篇》看也。《書·洪範》五事，二曰視。《疏》視，常止反。又《詩·小雅》小人所視。叶上矢履。

䙾：《唐韻》式支切《集韻》《韻會》商支切，𠀤音施。《說文》司人也。《徐曰》伺𠋫也。又《玉篇》𧠪䙾，面柔也。《爾雅·釋訓》作戚施。《郭璞云》戚施之疾不能仰，面柔之人常俯似之。《詩·邶風》得此戚施。《箋》面柔，下人以色，故不能仰也。又《類篇》專垂切，音䮔。《集韻》勻規切，音䔺。義𠀤同。《集韻》或作𧠜𧠉。

𧠡：《正字通》俗𧠉字。

𧠢：《類篇》同覰。

覗：《唐韻》息兹切《集韻》《韻會》新兹切《正韻》相咨切，𠀤音思。《廣韻》覷也。《揚子·方言》凡相竊視，自江而北謂之覗。又《唐韻》《集韻》𠀤相吏切，思去聲。義同。又《類篇》奄闚也。一曰𠋫也。《集韻》本作伺。或作𥄶。

覘：《集韻》《韻會》癡廉切《正韻》蚩占切，𠀤諂平聲。《說文》窺也。《左傳·成十七年》公使人覘之信。《禮·檀弓》善哉覘國乎。又《廣韻》𠋫也。《舊唐書·職官志》覘𠋫姦譎。又《集韻》或作沾。《禮·檀弓》我喪也斯沾。《註》沾、覘同。又或作佔。《禮·學記》呻其佔畢。《註》佔，視也。𥳑謂之畢。又或作䀡。《類篇》闚也。《揚子·方言》凡相竊視，南楚或謂之䀡。又《廣韻》《集韻》《韻會》𠀤敕豔切，諂去聲。義同。又《集韻》丑琰切，音諂。視也。又《類篇》都含切，音耽。緩頰也。一曰舉首。又《字彙補》公低切，音稽。《唐蘇遡·朝覲壇頌》覘虞氏。

𧠣：《字彙》音疋。視也。《正字通》俗字。一曰覕字之譌。○按六書無𧠣字。

覙：《五音篇海》支忍切，音軫。視也。○按卽診字之譌。

覕：《唐韻》《集韻》𠀤莫結切，音蔑。《玉篇》覓也。又《說文》蔽不相見也。又《廣韻》《集韻》𠀤必刃切，音𢷤。義同。或作𧸈。又《集韻》《正韻》𠀤匹蔑切，音撆。過目暫見也。又割也。《莊子·徐無鬼》是以一人之斷制利天下，譬之猶一覕也。《郭象註》覕，割也。萬物萬形，以一劑割之也。《集韻》本作瞥。或作𧢍。

𧠜：《廣韻》式支切《集韻》商支切，𠀤音施。《廣韻》誘也。又《集韻》與䙾𧠉同。詳後䙾字註。

䙼：《唐韻》《集韻》𠀤市沼切，邵上聲。見也，召也。又《集韻》時照切，音邵。義同。又《字彙補》堅堯切，音驍。覿也，遠也。

𧠝：《集韻》同診。《字彙補》一作覙，俗字。

𧠞：《廣韻》於革切《集韻》乙革切，𠀤音戹。善驚也。一曰視貌。《類篇》本作𧠏。

𧠟：《唐韻》莫兮切《集韻》緜批切，𠀤音迷。《說文》病人視也。《類篇》或作𧠠。

𧠠：同𧠟。又《集韻》民堅切，音眠。義同。

䙽：《玉篇》大結切，音垤。見也。《廣韻》虎結切，顯入聲。義同。

視：〔古文〕𥄙眡𥄚𥅭𥉙眎𤋇《集韻》時利切《韻會》是義切《正韻》時吏切，𠀤音嗜。《說文》瞻也。《博雅》明也。《易·履卦》視履考祥。《書·大甲》視遠惟明。又《字彙》看待也。《左傳·成三年》鄭賈人如晉，荀罃善視之。又《博雅》效也。《書·大甲》視乃厥祖。《疏》言當法視其祖而行之。又《小爾雅》比也。《左傳·襄二十七年》季武子使謂叔孫以公命，曰：視邾滕。《註》欲比小國。《禮·檀弓》公室視豐𥓓。《疏》言視者不正，相當比擬之辭也。又猶納也。《禮·坊記》君子於有饋者弗能見，則不視其饋。《註》不視，猶不納也。又猶敎也。《儀禮·鄕射禮》命釋獲者設中，遂視之。《註》視之，當敎之。又《釋名》視，是也，察是非也。又《禮·曲禮》兔曰明視。《疏》兔肥，則目開而視明也。又《儀禮·士虞禮》明齊溲酒。《鄭註》明齊，當爲明視，兔腊也。又《山海經》狄山有視肉。《註》聚肉，形如牛肝，有兩目也。食之無盡，尋復更生如故。又山水名。《山海經》帝囷山東南五十里曰視山。《又》葴山，視水出焉。《註》或曰視宜爲瀙。瀙水今在南陽。又人名。《陶潛·羣輔錄》伏羲六佐，其一曰視默，主災惡。又姓，見《姓苑》。又通作示。《詩·小雅》視民不恌。《箋》視，古示字。《前漢·高帝紀》視項羽無東意。《史記》作示。《師古註》漢書多以視爲示，古字通用。又《廣韻》承矢切《集韻》《韻會》善旨切《正韻》善指切，𠀤嗜上聲。義同。又《玉篇》看也。《書·洪範》五事，二曰視。《疏》視，常止反。又《詩·小雅》小人所視。叶上矢履。

䙾：《唐韻》式支切《集韻》《韻會》商支切，𠀤音施。《說文》司人也。《徐曰》伺𠋫也。又《玉篇》𧠪䙾，面柔也。《爾雅·釋訓》作戚施。《郭璞云》戚施之疾不能仰，面柔之人常俯似之。《詩·邶風》得此戚施。《箋》面柔，下人以色，故不能仰也。又《類篇》專垂切，音䮔。《集韻》勻規切，音䔺。義𠀤同。《集韻》或作𧠜𧠉。

𧠡：《正字通》俗𧠉字。

𧠢：《類篇》同覰。

覗：《唐韻》息兹切《集韻》《韻會》新兹切《正韻》相咨切，𠀤音思。《廣韻》覷也。《揚子·方言》凡相竊視，自江而北謂之覗。又《唐韻》《集韻》𠀤相吏切，思去聲。義同。又《類篇》奄闚也。一曰𠋫也。《集韻》本作伺。或作𥄶。

覘：《集韻》《韻會》癡廉切《正韻》蚩占切，𠀤諂平聲。《說文》窺也。《左傳·成十七年》公使人覘之信。《禮·檀弓》善哉覘國乎。又《廣韻》𠋫也。《舊唐書·職官志》覘𠋫姦譎。又《集韻》或作沾。《禮·檀弓》我喪也斯沾。《註》沾、覘同。又或作佔。《禮·學記》呻其佔畢。《註》佔，視也。𥳑謂之畢。又或作䀡。《類篇》闚也。《揚子·方言》凡相竊視，南楚或謂之䀡。又《廣韻》《集韻》《韻會》𠀤敕豔切，諂去聲。義同。又《集韻》丑琰切，音諂。視也。又《類篇》都含切，音耽。緩頰也。一曰舉首。又《字彙補》公低切，音稽。《唐蘇遡·朝覲壇頌》覘虞氏。

𧠣：《字彙》音疋。視也。《正字通》俗字。一曰覕字之譌。○按六書無𧠣字。

覙：《五音篇海》支忍切，音軫。視也。○按卽診字之譌。

䚀：《玉篇》丑䕃切，郴去聲。視也。《集韻》同𧠿。

䚁：《字彙》同䚀。《正字通》𧡬从舟。攺从向，無義。當卽𧡬字譌文。

覛：《唐韻》《集韻》𠀤莫狄切，銘入聲。《說文》衺視也。《張衡·西京賦》覛往昔之遣館。《註》覛，視也。李善讀。又《廣韻》《集韻》莫獲切《韻會》《正韻》莫白切，𠀤音麥。《爾雅·釋詁》覛，視也。《註》謂相視也。《六書故》密察也。《周語》古者太史順時覛土。《後漢·杜篤·論都賦》覛長樂。○按《玉篇》籀作𧡒，亦作𧠨，與眽通，與覓別。《集韻》《韻牋》《正譌》《正韻》覛溷覓，非。

𧠨：《集韻》同覛。

𧠩：《字彙》攻呼切，音孤。姓也。見《直音》。又音呼。義同。

𧠪：《廣韻》《集韻》𠀤倉歷切，音戚。𧠪䙾。《詩·邶風》作戚施。詳前䙾字註。又《集韻》七六切，音蹴。義同。

覜：《唐韻》《集韻》《韻會》《正韻》𠀤他弔切，祧去聲。《說文》諸侯三年大相聘曰覜。覜，視也。《周禮·春官》典瑞：以覜聘。《註》大夫衆來曰覜，寡來曰聘。又《大宗伯》時問曰聘，殷覜曰視。《註》殷覜謂一服朝之歲，以朝者少，諸侯乃使卿以大禮衆聘焉。又見也。《左傳·昭五年》享覜有璋。《註》旣朝聘而享見也。又《集韻》《韻會》《正韻》𠀤他彫切，音祧。義同。又《集韻》土了切，祧上聲。與眺同。遠視也。《張衡·思𤣥賦》流目覜夫衡阿。

𧠫：《集韻》職日切，音質。視也。或作眰。又《廣韻》徒歷切《集韻》《類篇》亭歷切，𠀤音狄。見也。與覿同。或作䚍。

𧠬：《集韻》呼光切，音荒。視也。

𧠭：《類篇》古文覺字。註詳十三畫。《字彙補》一作𧠷。

𧠮：《字彙補》同喚。亦作𠺐。

𧠯：《宋史·宗室表》人名。必𧠯。音義未詳。

覝：《唐韻》力鹽切《集韻》離鹽切，𠀤音廉。《說文》察視也。《演繁露》《周禮》廉能之類，諸家雖訓廉爲察，常疑理不相附，因閱漢高帝詔：廉問，有不如吾詔者，以重論之。顏氏曰：廉字本作覝，其音同，乃知廉之爲察，本覝字也，有覘眎之義。○按《說文》本作覝。从見㶣聲。俗作覝，非。《字彙補》一作𧡅、𧡙，亦非。

𧠻：《字彙》同䙹。

覞：《唐韻》《集韻》𠀤弋笑切，音耀。《說文》𠀤視也。《元包經》晉覞于醜。傳曰：觀夫衆也。《類篇》或作𧡷。又《集韻》昌召切，弨去聲。普視貌。又《集韻》施隻切，音釋。昌石切，音尺。義𠀤同。

𧠼：《玉篇》古到切，音告。久視貌。

䚂：《集韻》赫格切，音赫。見也。又地名。《北史·高句麗傳》位宮敗走，母丘儉追至䚂峴。

覟：《集韻》職吏切，音志。審視也。

𧠽：《集韻》伊鳥切，音杳。深視貌。

覠：《集韻》俱倫切，音麕。大視也。又人名。《宋史·宗室表》士覠贈金吾衞上將軍。

𧠾：《玉篇》縛龙切，音浮。視也。又《集韻》披尤切，音䬌。義同。

𧠿：《唐韻》丑林切《集韻》癡林切，𠀤音郴。《說文》私出頭視也。又《廣韻》《集韻》𠀤丑禁切，郴去聲。義同。《集韻》或作䚀。《說文》本作𧡬。从見䑣聲。《正字通》䑣，舟行也。亦作𧡬。

䚃：《類篇》夷周切，音由。深視也。《正字通》俗𧡹字。

𧡀：《正字通》𧡸字之譌。

覡：《唐韻》胡狄切《集韻》《韻會》《正韻》𠛬狄切，𠀤音檄。《說文》能齋肅事神明也。在男曰覡，在女曰巫。《徐鍇曰》能見神也。《周禮·春官·神仕疏》男陽有兩稱，曰巫，曰覡。女隂不變，直名巫，無覡稱。《後漢·張衡傳》或察巫覡之言。《北史·齊幼主紀》雅信巫覡，解禱無方。又《集韻》或作擊。《荀子·王制篇》傴巫跛擊之事。《註》擊，讀爲覡。男巫也。又《集韻》下革切，音覈。義同。

𧡋：《廣韻》五駭切《集韻》語駭切，𠀤騃上聲。《廣韻》笑視也。又《集韻》五買切，崖上聲。《博雅》視也。《正字通》與睚同。《字彙補》一作𧢏，非。

𧡌：《類篇》同𧢞，省。又人名。《亢倉子·臣道篇》邾龍𧡌問事君。

䚄：《唐韻》力玉切《集韻》龍玉切，𠀤音錄。《說文》笑視也。又《玉篇》共視也。又《廣韻》眼曲䚄也。又《廣韻》《集韻》𠀤盧谷切，音祿。義同。

覢：《唐韻》《集韻》《韻會》《正韻》𠀤失冉切，音閃。《說文》暫見也。引《春秋·公羊傳》覢然公子陽生。今本作闖，註闖出頭貌。又《倉頡篇》覢覢，視貌。《韻會》與睒同。考證：〔《說文》暫見也。《公羊傳·哀六年》覢然公子陽生。〕謹按作覢者說文所引之本無哀六年三字。謹照說文原文改爲引春秋公羊傳覢然公子陽生。〔覢然公子陽生。《註》出頭貌。今本作闖然。〕謹按作覢者訓爲暫見。作闖者訓爲出頭貌。不得合以爲一。註字以下謹改爲今本作闖，註闖出頭貌。

𧡍：《集韻》多貢切，音凍。視貌。

𧡎：《唐韻》五計切《集韻》硏計切，𠀤音詣。《說文》旁視也。《正字通》與睨同。

覣：《唐韻》於爲切《集韻》邕危切，𠀤委平聲。《說文》好視也。又《博雅》怒也。又人名。《宋史·宗室表》太子右監門率府副率士覣。又《集韻》烏禾切，音倭。視貌。

䚅：《唐韻》《集韻》𠀤洛代切，音賚。《說文》內視也。又《集韻》郞才切，賚平聲。視也。《正字通》與睞同。《字彙補》一作𧡛。

覤：《正韻》迄逆切。同𧈅。覤覤，驚懼貌。《莊子·天地篇》蔣閭葂覤覤然驚。《註》與𧈅同。又《集韻》色責切《正韻》生責切，𠀤生入聲。義同。《集韻》本作愬。亦作𧈅。

覥：《字彙》他典切，音腆。面慙也。《說文》本作靦。《字彙補》一作𧡝。

𧡏：《集韻》旋芮切，音彗。破碎也。

𧡐：《類篇》與䚐同。

𧡑：《類篇》居祐切，音救。衆視也。字彙補譌作𧡑，非。

𧡒：《玉篇》籀文覛字。

𧡓：《篇海》同覼。○按覼卽俗覶字，見類篇。

覦：《唐韻》羊朱切《集韻》《韻會》容朱切《正韻》雲俱切，𠀤音兪。覬覦，欲得也。《左傳·襄十五年》能官人則民無覦心。《杜註》無覬覦以求幸。又人名。《宋史·宗室表》修職郞覦之。又通作窬。《劉琨·勸進表》狡𡨥窺窬。《文選註》窬，與覦同。又《廣韻》羊戍切《集韻》《韻會》兪戍切，𠀤兪上聲。又《集韻》從遇切，音聚。義𠀤同。

覧：《字彙》俗覽字。

𧡡：《唐韻》《集韻》𠀤王問切，音運。與䚋同。詳後䚋字註。又《唐韻》戸昆切《集韻》胡昆切，𠀤音魂。視也。

𧡢：《集韻》須兗切，音選。見也。

𧡣：《字彙》鋤救切，音驟。悶視也。又鋤尤切，驟平聲。義同。

𧡤：《集韻》紕延切，音篇。斜視也。

䚆：《集韻》於境切，音影。《類篇》視貌。《字彙》見也。

覨：《集韻》逆各切，音咢。久視也。

𧡥：《集韻》與𧢆同。亦作䚎。通作𥈄睠。

𧡦：《字彙》渠追切，音逵。婬視也。

覩：《玉篇》古文睹字。《易·乾卦》聖人作而萬物覩。《史記·魏世家》耳目之所覩記。又《遼史·國語解》徒覩，古邊徼外小國。又姓，見《姓苑》。又複姓。《戰國策》覩斯贊，魏人。

䚇：《廣韻》所景切，生上聲。《廣韻》腳露也。又《字彙》審視也。

䚈：《玉篇》吉緣切，音涓。視貌。又《廣韻》吉掾切《集韻》規掾切，𠀤涓去聲。視也。

𧡧：《正字通》竀字之譌。

𧡨：《唐韻》杜兮切《集韻》田黎切，𠀤音提。《說文》顯也。《玉篇》視也。又《廣韻》特計切《集韻》大計切，𠀤提去聲。義同。又《類篇》視貌。《㴑原》與睼同。《集韻》或作題、𥉘。○按《說文長箋》本作𧡰，凡𧡰名、𧡰詩、𧡰柱、𧡰頟，𠀤當用𧡰。譬𧡰頟二字。用𧡰字便作兩頟，奚可乎，二字當辨。

𧡩：《唐韻》况晚切《集韻》火遠切，𠀤暄上聲。《說文》大視也。又《集韻》戸管切，音緩。又《類篇》逵員切，音權。義𠀤同。又《㴑原》與䁔同。《集韻》或作𥆗。

親：〔古文〕𢈥寴𡩁《唐韻》《正韻》七人切《集韻》《韻會》雌人切，𠀤七平聲。《廣韻》愛也。《孝經序》親譽日著。《註》慈愛之心曰親。《荀子·不苟篇》交親而不比。《註》親謂仁恩。《周語》慈惠保民，親也。又近也。《易·乾卦》本乎天者親上，本乎地者親下。又《增韻》躬也。《詩·小雅》弗躬弗親。《箋》言不躬而親之也。《禮·文王世子》世子親齊𤣥而養。《註》親，猶自也。又《釋名》襯也。言相隱襯也。《增韻》姻也。《禮·大傳》親者，屬也。《疏》謂有親者，各以屬而爲之服。《左傳·昭十四年》祿勳合親。《杜註》親，九族也。《周禮·地官·大司徒》以隂禮敎親，則民不怨。《註》謂男女之禮，婚姻以時，則男不曠，女不怨。又六親，父母、兄弟、妻子也。《管子·牧民篇》上服度則六親固。又《前漢·禮樂志註》如淳曰：父、子、從父昆弟、從祖昆弟、曾祖昆弟、族昆弟，爲六親。又姓。《史記·孟嘗君傳》齊王逐周最，而聽親弗。《註》親弗，人姓名。《戰國策》作祝弗。又通作新。《大學》在親民。《程註》親，當作新。又《唐韻》七遴切《集韻》《韻會》七刃切《正韻》寸遴切，𠀤七去聲。《左傳·桓二年》庶人工商，各有分親。《註》以親疏爲分別。《釋文》有平去兩音。又《廣韻》親家也。《集韻》婚姻相謂爲親。又叶蒼先切，音千。《楊方·合歡詩》磁石引長針，陽燧下焱煙，宮商聲相和，心同自相親。《字彙》古从𣐽。今省作亲。《集韻》或作媇儭。○按字彙補又作𧠍𧠸𧡘，非。考證：〔《詩·小雅》勿躬勿親。〕謹照原文改爲弗躬弗親。

𧡪：《唐韻》丁含切《集韻》都含切，𠀤音耽。《說文》內視也。又《廣韻》《集韻》𠀤徒感切，潭上聲。徐視謂之𧡪。或作眈。

𧡫：《集韻》其季切，音悸。視也。亦作瞡。

䚉：《玉篇》口計切，音契。見也。又《正字通》伺人也。一曰恐也。與䫔通。

𧡬：《說文》𧠿本字。

𧡭：《說文長箋》與𧡨同。亦作𧡭。

𧡮：《字彙補》少榜切，音爽。信也。

𧡯：《字彙補》公帝切，音計。視也。

覫：《集韻》普朗切，滂上聲。視物貌。《字彙》側視物貌。《正字通》泛云俗字，非。

䚊：《字彙》古懸切，音涓。遠視。

𧡷：《類篇》同覞。

䚋：《唐韻》《集韻》𠀤王問切，音運。《說文》外博衆多視也。《長箋》義未詳。又姓。南北朝有䚋平。楊愼曰：本員半千之後，宋百家姓加見。又《字彙補》與鄖同。《國名記》鄖，一作䚋。吳地。《集韻》或作𧡡。

𧡸：《唐韻》《集韻》𠀤當侯切，音兜。《說文》目蔽垢也。《集韻》或作𥉝。

覬：《唐韻》《集韻》《韻會》几利切《正韻》吉器切，𠀤音冀。《說文》𣢆幸也。《廣韻》覬覦，希望也。《左傳·桓二年》下無覬覦。《註》下不冀望于上也。又《集韻》或作幾。《左傳·宣十二年》庸可幾乎。《疏》幾讀如冀，言用可冀幸而得之乎。《禮·檀弓·吾欲暴尩註》尩者面鄕天，覬天哀而雨之。覬，又作幾，音冀。又《韻會小補》通作𩥉。《禮·文王世子·反養老于東序註》州里𩥉於邑。《疏》希𩥉慕仰，行之於邑也。又《集韻》虛器切，咦去聲。《類篇》幸也。《韻會小補》垂也。《集韻》亦作𣢆。《正字通》俗通作冀。《增韻》亦作懻，非。

覭：《唐韻》莫經切《集韻》《韻會》忙經切，𠀤音冥。《說文》小見也。《正字通》或曰暗處密窺曰覭。覭有微細難見義，故从冥。又《廣韻》《集韻》𠀤莫狄切，冥入聲。《廣韻》小貌。《類篇》微見也。又《集韻》莫獲切，音麥。草木叢生貌。《爾雅·釋詁》覭髳，茀離也。《註》謂草木之叢茸翳薈也。又《正韻》眉兵切，音明。眉目之閒也。○按爾雅，目上爲名，註，眉目之閒。正韻因名、覭聲近而誤訓，字彙从之，𠀤非。考證：〔《爾雅·釋草》覭髳，茀離也。〕謹照原書釋草改釋詁。

𧡹：《唐韻》以周切《集韻》夷周切，𠀤音猷。《說文》下視深也。

覮：《正字通》俗字。

覯：《唐韻》古后切《集韻》《韻會》《正韻》居𠋫切，𠀤音遘。《說文》遇見也。《詩·召南》亦旣覯止。又《豳風》我覯之子。又成也。《左傳·成六年》郇瑖氏土薄水淺，其惡易覯。《疏》言其病易成，由水土惡故也。又《正字通》與遘通。長箋同逅。又《集韻》下遘切，音𠋫。義同。又《集韻》胡溝切，𠋫平聲。亦同逅。邂逅，解說貌。又《集韻》古項切，音講。與顜同。《史記·曹相國世家》顜若畫一。《註》或从見。通作講。又《集韻》訖岳切，講入聲。亦同顜。通作較。

𧡺：《廣韻》渠脂切《集韻》渠伊切，𠀤音祁。《博雅》視也。又《集韻》市之切，音時。義同。《廣韻》或作𥉙。

𧡻：《字彙補》與靦同，見《金石韻府》。亦作𩉊。

𧢂：《集韻》壹計切，音翳。《類篇》視貌。

覰：《唐韻》七句切《集韻》《韻會》《正韻》七慮切，𠀤蛆去聲。《說文》拘覰，未密致也。又《廣韻》伺視也。《唐書·張說傳》北𡨥覰邊。《集韻》一作䁦。又《韻會》通作徂。《前漢·張良傳》良與容徂擊秦皇帝。《師古註》徂謂密伺之也。本作覰。又《集韻》千余切，音蛆。義同。《類篇》或作𧠢。《集韻》譌作覰，俗作覷，𠀤非。

𧢃：《集韻》郞侯切，音樓。與瞜同。瞜睺，偏盲也。又細視也。又《正字通》屢視不置也。又《集韻》隴主切，音縷。視也。

覱：《集韻》莊陷切，音蘸。《類篇》覱㒈，高危貌。又《唐韻》《集韻》𠀤子鑒切，音𩈻。義同。又《玉篇》逞貌。又《集韻》側銜切，𩈻平聲。避也。

𧢄：《唐韻》方小切《集韻》俾小切，𠀤音褾。《說文》目有所察省見也。又《集韻》匹沼切，飄上聲。義同。又《集韻》紕招切，音飄。明察也。與瞟同。《說文》本作𧢨。

䚍：《集韻》七迹切，音皵。觀也。又亭歷切，音狄。見也。與覿同。或作𧠫。

䚎：《唐韻》丑尨切《集韻》丑江切，𠀤踔平聲。《說文》視不明也。一曰直視。又《廣韻》《集韻》《正韻》𠀤丑降切，踔去聲。義同。《說文》本作𧢆。《集韻》或作𧡥。亦作𥈄、𥈩。

覲：《唐韻》《集韻》《韻會》渠吝切《正韻》具吝切，𠀤音僅。《爾雅·釋詁》覲，見也。《疏》下見上也。《書·舜典》乃日覲四岳羣牧。《禮·曲禮》天子當依而立，諸侯北面而見天子曰覲。《註》春見曰朝，秋見曰覲。《周禮·春官·大宗伯註》覲之言勤也，欲其勤王之事。又《韻會》通作殣。《前漢·禮樂志·郊祀歌》殣冀親以肆章。《註》殣，音覲，見也。又叶渠巾切，音㨷。《蔡邕·筆賦》紀三皇之功伐兮，表八百之肆覲。傳六經而綴百代兮，建皇極而敘彝倫。

𧢅：《正字通》同閱。《六書統》覞，許氏訓𠀤視，𠀤視繼以心，其視加詳。或从口作〈覞下口〉，數之以口也。

𧢆：《說文》䚎本字。

䚏：《玉篇》力刃切，隣去聲。親也。又視也。

䚐：《唐韻》才的切《集韻》前歷切，𠀤音寂。《說文長箋》目赤也。又《類篇》遙視貌。又《廣韻》《集韻》𠀤他歷切，音惕。義同。《類篇》或作覿。亦省作𧡐。

覴：《集韻》都騰切。音登。久視也。又《廣韻》《集韻》《正韻》𠀤丑證切，讀若秤。直視貌。或作眙。

覵：《集韻》居莧切《韻會》居諫切《正韻》居晏切，𠀤艱去聲。與瞯同。《博雅》視也。又雜也。《禮·祭儀》薦黍稷，羞肺肝首心，見閒以俠甒。《註》見閒當爲覵。《疏》覵，雜也。言祭黍稷之時，雜以兩甒醴酒。又人名。《孟子》成覵，齊景公臣。又《集韻》何閒切《正韻》何艱切，𠀤音閑。亦同瞯。又《廣韻》古閑切《集韻》居閑切，𠀤音艱。視貌。又《廣韻》方免切《集韻》邦免切，𠀤音鴘。義同。又《集韻》伊甸切，音宴。窺也。《說文》作𧢞。《類篇》或作𧡌。

䚑：《集韻》莫佳切，買平聲。小視也。與䁲同。

䚒：《集韻》傳江切，音幢。視不明也。又《集韻》丈降切，幢去聲。𧡥䚒，直視。

覶：《唐韻》落戈切《集韻》盧戈切，𠀤音騾。《說文》好視也。《玉篇》覶縷，委曲也。《金壷字考》次序也。《左思·吳都賦》嗟難得而覶縷。《唐書·柳宗元傳》秉筆覶縷，不能成章。又通作羅。《晉書·傅咸疏》臣前所以不羅縷者，冀因結奏得從私願也。又《字彙補》力過切，騾去聲。義同。見韻經。又《集韻》力轉切，攣上聲。視貌。《類篇》俗从爾作覼，非。

𧢌：《廣韻》古勞切《集韻》居勞切，𠀤音高。《博雅》見也。又人名。《宋史·宗室表》武經郞不𧢌。

𧢍：《集韻》同瞥，亦作覕。

䚓：《集韻》式荏切，音審。深視也。一曰下視。一曰竊視。《玉篇》同瞫。

𧢎：《類篇》同𧢜。

覹：《唐韻》《集韻》𠀤無非切，音微。《說文》司也。又《廣韻》武悲切《集韻》旻悲切，𠀤音眉。《博雅》覗也。《六書統》重文，从目作矀。《說文長箋》一作𧢓。或作𧢒。

𧢒：《正字通》同覹。又《字彙》無匪切，音尾。身隨也。

覺：〔古文〕覐𧠭《唐韻》古岳切《集韻》《韻會》《正韻》訖岳切，𠀤音角。《說文》寤也。《廣韻》曉也。《書·說命》念終始典于學，厥德修罔覺。《公羊傳·昭三十一年》叔術覺焉。《註》覺，悟也。《莊子·齊物論》且有大覺，而後知此大夢也。《白虎通》學之爲言覺也，悟所不知也。又發也。《前漢·高帝紀求賢詔》有而勿言覺免。《註》發覺者，免其官。又明也。《左傳·文四年》以覺報宴。《註》以明報功宴樂。又大也，直也。《詩·小雅》有覺其楹。《傳》有覺，言高大也。《箋》直也。《左傳·襄二十一年》夫子覺者也。《註》較然正直。又《釋名》告也。一曰自上敕下。一曰告，告覺也。又《博雅》哲也。又佛曰覺王。《舊唐書·高祖詔》自覺王遷謝，像法流行。又《姚崇傳》佛者，覺也，在乎方寸。《魏書·釋老志》浮屠正號曰佛陀，華言譯之則謂淨覺。又星名。《晉書·天文志》妖星三曰天棓。一名覺星。又姓，見《姓苑》。又《韻會》通作梏。《禮·緇衣》有梏德行。《註》梏，音角。《詩·大雅》本作覺。《疏》梏與覺字異音同。又《唐韻》古孝切《集韻》《韻會》《正韻》居效切，𠀤音敎。《增韻》夢醒曰覺。《詩·王風》尚寐無覺。《史記·高帝紀》後人至高祖覺。《註》覺謂寢寐而寤也。又叶訖力切，音棘。《列子·力命篇》楊朱歌曰：天其弗識，人胡能覺。又叶吉列切，音孑。《蘇軾·補龍山文》驥騄交騖，駑蹇先蹶，楚狂醉亂，隕帽莫覺。又叶古爻切，音交。《左傳·哀二十一年》齊人歌：魯人之皋，數年不覺，使我高蹈。《音學五書》覺叶㡍。又《正字通》按郭璞菵草讚：菵草赤莖，實如蘡薁。食之益智，忽不自覺，殆齊生知，功奇于學。薁音約，與覺、學叶。字彙不考郭讚上下文，泥。吳棫《韻補》薁音育，覺攺音谷，非。考證：〔《蘇軾·補龍山文》驥騄交鶩，鴑蹇先蹶，楚狂醉亂，䧎帽莫覺。〕謹照原文鶩改騖。鴑改駑。䧎改隕。

𧢓：《說文長箋》與覹同。

覻：《集韻》同䁦。《字彙補》與覰同。

𧢔：《廣雅》視也。《註》七由切，音秋。

覼：《類篇》俗覶字。《字彙補》省作𧡓，非。

覽：《唐韻》盧敢切《集韻》《韻會》《正韻》魯敢切，𠀤藍上聲。《說文》觀也。《孔安國·尚書序》覩史籍之煩文，懼覽之者不一。《史記·秦始皇紀》登兹泰山，周覽東極。又州名。《唐書·地理志》劒南道有覽州，貞觀二十三年置。又姓。《姓苑》望出彭城。又《韻會》通作攬。《王羲之·蘭亭敘》後之攬者，亦將有感於斯文。《正字通》按攬覽音同義別。攬，撮取也。溷同覽，非。又《韻會》《正韻》𠀤盧瞰切，藍去聲。《前漢·韋孟·諷諫詩》我王如何，曾不斯覽。叶下鑒，師古讀。又官名。《唐書·南蠻傳》南詔，各府副將曰演覽、繕覽、澹覽、幕覽。《唐書·音義》讀。《俗書證誤》从亽作覧，非。

䚔：《唐韻》《集韻》𠀤必刃切，音𢷤。《說文》暫見也。又《廣韻》必鄰切《集韻》𤰞民切，𠀤𢷤平聲。又《集韻》紕民切，𩰝平聲。匹忍切，𩰝上聲。又《廣韻》《集韻》𠀤匹刃切，音𩰝。義𠀤同。

𧢜：《唐韻》附袁切《集韻》符袁切，𠀤音煩。《說文》䚔𧢜也。《類篇》暫見也。又《集韻》孚袁切，音翻。又翻阮切，翻上聲。又孚萬切，翻去聲。義𠀤同。《類篇》或省作𧢎。

𧢝：《集韻》力制切，音例。疾視也。

覾：《字彙》式枕切，音審。見也。《正字通》察視也。通作審。

覿：《唐韻》徒歷切《集韻》《韻會》亭歷切《正韻》杜歷切，𠀤音狄。《說文》見也。《易·困卦》三歲不覿。《春秋·莊二十四年》大夫宗婦覿用幣。《公羊傳》覿者何，見也。《禮·郊特牲》不敢私覿。《周禮·秋官·司儀註》私覿，私面也。《韻會小補》於君謂之覿，於卿謂之面。覿，面別。散文面亦爲覿。又《集韻》他歷切，音逖。又前歷切，音寂。𠀤同䚐。詳前䚐字註。又《集韻》徒谷切，音牘。《陸雲·贈顧驃騎詩》沈機響駭，幽明廣覿。和以同人，物歸時育。覿叶育。《集韻》或作䚍。亦作𧠫。

𧢞：《唐韻》苦閑切《集韻》丘閑切，𠀤音慳。《說文》很視也。齊景公之勇臣有成𧢞者。《孟子》作覸。又《字彙》苦戰切，愆去聲。義同。《類篇》或作𧡌。

𧢢：《唐韻》《集韻》𠀤弋笑切，音耀。《說文》視誤也。又《廣韻》以灼切《集韻》弋灼切，𠀤音藥。《類篇》眩也。《廣韻》視不定也。《集韻》或作𥌺矅。

𧢣：《說文》𧢜本字。

𧢦：《唐韻》渠追切《集韻》渠龜切，𠀤音逵。《說文》注目視也。又《廣韻》丘韋切《集韻》區韋切，𠀤音蘬。又《正韻》枯回切，音恢。義𠀤同。又《集韻》丘畏切，蘬去聲。淫視也。又《集韻》基位切，音媿。視貌。與䁛同。一作𥍁。《字彙補》一作𧢫。

𧢧：《集韻》《類篇》𠀤五圭切，堄平聲。視也。

觀：〔古文〕𥍊𥸑𥷯《唐韻》《集韻》《韻會》《正韻》𠀤古玩切，官去聲。《說文》諦視也。《韻會》所觀也，示也。《易·觀卦》大觀在上，順而巽，中正以觀天下。《朱註》觀者，有以中正示人而爲人所仰也。《書·益稷》予欲觀古人之象。《傳》欲觀示法象之服制。觀，舊音官，陸音工喚切。《周禮·冬官考工記》㮚氏爲量。嘉量旣成，以觀四國。《註》以觀示四方，使放象之。《前漢·宣帝紀》觀以珍寶。《師古曰》觀，示也。又容觀，容貌儀觀也。《禮·玉藻》旣服習容觀玉聲乃出。又《爾雅·釋詁》多也。《詩·周頌》奄觀銍艾。《箋》奄，久。觀，多也。一音官。又《爾雅·釋宮》觀謂之闕。《註》宮門雙闕。《疏》雉門之旁名觀。又名闕。《白虎通》上懸法象，其狀巍巍然高大，謂之象魏。使人觀之，謂之觀也。《三輔黃圖》周置兩觀，以表宮門。登之可以遠觀，故謂之觀。《左傳·僖五年》公旣視朔，遂登觀臺，以望而書，禮也。《註》臺上構屋，可以遠觀者也。又《廣韻》樓觀。《韻會》道宮謂之觀。《史記·封禪書》仙人好樓居，上令長安作蜚廉桂觀，甘泉作益延壽觀。又太子宮有甲觀。《前漢·成帝紀》元帝在太子宮，生甲觀畫堂。又東觀，漢祕書監。《後漢·安帝紀》詔五經博士，校定東觀五經傳記。《註》洛陽南宮有東觀。一名蓬觀。又京觀，積尸封土其上也。《左傳·宣十二年》潘黨曰：君盍築武軍而收晉尸，以爲京觀。又《韻會》壯觀，奇觀，謂景趣壯麗，事端奇偉有可觀者。又《字彙補》𤍠也。《周禮·夏官·司爟註》今燕俗名湯𤍠爲觀。又人名，國名。《竹書紀年》帝啓十年，放季子武觀于西河。《註》武觀，卽楚語五觀也。觀國，今頓丘衞縣。又縣名，水名。《前漢·地理志》東郡有畔觀縣，膠東國有觀陽縣。《應劭曰》在觀水之陽。又姓。《楚語》楚之所寶者，曰觀射父。又通作館。《文選·司馬相如·上林賦》靈圉燕於閒館。《又》虛宮館而勿仞。《史記》《漢書》俱作觀。又與鸛通。《莊子·寓言篇》如觀雀、蚊虻相過乎前也。又《廣韻》《集韻》古丸切《韻會》《正韻》沽歡切，𠀤音官。《博雅》視也。《正字通》遠視、上視曰觀，近視、下視曰臨。《易·觀卦》初六童觀。《朱子曰》卦以觀示爲義，爻以觀瞻爲義。《書·盤庚》予若觀火。《傳》我視汝情，如視火。鄭康成讀去聲。《穀梁傳·隱五年》公觀魚于棠。《傳》常事曰視，非常曰觀。《關尹子·二柱篇》愛者我之精，觀者我之神。愛爲水，觀爲火。愛執而觀，因之爲木。觀存而愛，攝之爲金。又遊也。《孟子》吾何修而可以比於先王觀也。又占也。《史記·天官書》觀成潢。《晉灼曰》觀，占也，潢，五帝車舍。又猶顯也。《前漢·嚴安傳》以觀欲天下。《師古曰》顯示之，使其慕欲也。又《韻會小補》區願切，音勸。《禮·緇衣》在昔上帝，周田觀文王之德。《註》周田觀，古文爲割申勸。《陸德明·釋文》觀。依註讀爲勸。又叶古黃切，音光。《汲冢周書》師曠歌無射曰：國誠寧矣，遠人來觀。修義經矣，好樂無荒。又叶規倫切，音均。《前漢·高彪詩》枉道依合，復無所觀。先公高節，越可永遵。又叶居員切，音涓。《傅毅·七激》推深窮類，靡不博觀。光潤嘉美，世宗其言。又叶扃縣切，涓去聲。《揚雄·甘泉賦》大厦雲譎波詭，摧嗺而成觀。仰橋首以高視兮，目冥眴而無見。又《詩·小雅》維魴及鱮薄言觀者。《箋》觀，多也。《韓詩》作覩。考證：〔又叶掌與切，音煮。《詩·小雅》維魴及鱮，薄言觀者。《箋》觀，多也。《韓詩》作覩。《朱註》觀叶鱮，鱮音湑。〕謹按觀叶鱮朱註無此語。叶掌與切乃者字之音非觀字之音。謹改又詩小雅維魴及鱮薄言觀者。箋多也。韓詩作覩。

𧢨：《說文》𧢄本字。

䚕：《唐韻》《集韻》𠀤郞計切，音麗。《說文》求也。《玉篇》索視貌。《集韻》或作𥉆。又《廣韻》《集韻》𠀤力至切，音利。義同。或作𥌤。又《廣韻》師蟻切《集韻》所綺切，𠀤音屣。《類篇》視也。《左思·吳都賦》䚕海陵之倉，則紅粟流衍。《集韻》同矖。或作𥊂。又《韻會》所寄切，屣去聲。亦引左賦，本《毛氏韻增》。又《集韻》鄰知切，音離。察視也。《字彙補》亦作䚕。

𧢭：《集韻》乞約切，音郤。視貌。《類篇》省作𧢩。

䚖：《集韻》郞丁切，音靈。與𩵀同。山神，人面獸身。○按山海經，小人國有神，人面獸身，名曰犁𧢥之尸。本从鬼作𩵀。攺从見作䚖，非。字彙補作𧢥亦非。

𧢱：《字彙補》同性。丹那作。

