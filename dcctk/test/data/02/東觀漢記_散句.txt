主不稽古，無以承天。

喜右學。

允恭玄默。

保樂洽壽。

四方樂業。

吏民懽悅。

問三老。

鴻胤奉統。

賜及妻子。

特賜御□。

賜食於前。

賜所乘驪馬。

感念沾襟。

配乾作合。

龜筮並從。

內攝時政，外懷狄戎。

婉嫟慈孝。

內無忌克之心，不以舊惡介意。

以匡主上。

弘策授親。

有母儀之節。

婉順慈孝，體性慈□。

躬執饋饌。

親奉定省，不避暑寒。

不親毉，泣流離。

哭聲不絕，飲不入口。

敬養盡於奉，存哀慎刑。

疏食骨立。

素食竟期。

□年白首，未嘗不愴然泣涕。

由禮。

動與禮合。

少而明達。

聰叡天資。

周密畏慎。

原事得情。

時有所問，對無遺失。

有所不安，明陳其故。

謙讓日崇。

膳不求珍。

論寢徹旦。

戟士收尚書。

未曾私語。

無令干亂吏治。

外戚戰慄，百寮肅然。

聽言視論，摘發其要。

甲夜占書，丁夜盡筆。

賜金蓋車。

容儀照曜絕異。

令色卓絕。

傾亂。

徙居雲臺。

丁明為大司馬，頗害董賢寵，及丞相王嘉死，明甚憐之。上重賢，欲極其位，恨明如此，遂冊免明，上印綬還第。

止行過肅名趙李時銓不卒，陳義子問以舊事。

少好黃老，常步擔求師也。

易於泰山之壓雞卵，輕於駟馬之載鴻毛。

詔曰：「三輔皆好彈，一大老三官從旁舉身曰：『噫嘻哉！』」

後漢有南宮、北宮、胡桃宮。

霍光薨，賜繡被百領。

大恩。

詔書令功臣家各自記功狀，不得自增加，以變時事。或自道先祖形貌表相，無益事實。復曰齒長一寸，龍顏虎口，奇毛異骨，形容極變，亦非詔書之所知也。

楊雄好著書，而口吃不能劇談。

許皇后父廣漢，為宦者丞。上官桀謀反時，廣漢部索，其殿中廬有索長數尺可以縛人者數千枚，滿一篋緘封。廣漢索不得，他吏往得之。廣漢坐論為鬼薪，輸掖庭，後為暴室嗇夫。

蟻封穴戶，大雨將至。

孝明皇帝九子，七王不載母氏。

建武，光武年號也。永平，孝明年號也。

和帝年號永初。

太史官曰：栗駭蓬轉，因遇際會。

西巡，幸長安。司馬相如上疏曰：「夫清道而後行，猶時有銜橛之變。」

耕或為研。

北虜遣使和親。

太史官曰：明主勞神，忠臣畢力。

詔曰：「吏安其職，民樂其業。」

使先登偵之，言虜欲去。

元始元年，拜王舜為太保。

銅馬賊帥東山荒禿、上淮況等，大肜渠帥樊重，尤來渠帥樊崇，五校賊帥高扈，檀鄉賊帥董次仲，五樓賊帥張文，富平賊帥徐少，獲索賊帥古師郎等。

岸賓上議：「二千石皆以選出，刻符典千里。」

太尉張酺、鄭洪、徐防、趙喜、隨延、寵桓，並以日蝕免。

侍御史、東平相格班。

終利恭。

雖誇譀，猶令人熱。

凡歷所革，以變律呂，相生至六十也。

前漢志但載十二律，不及六十。

凡陽生陰曰下，陰生陽曰上。

候鍾律，權土炭，冬至陽氣應，黃鍾通，土炭輕而衡仰，夏至陰氣應，蕤賓通，土炭重而衡低。進退先後，五日之中。

玉衡長八尺，孔徑一寸，下端望之以視星宿。並縣璣以象天，而以衡望之。轉璣窺衡以知星宿。璣徑八尺，圓二尺五寸而強。

言天體者有三家：一曰周髀，二曰宣夜，三曰渾天。宣夜之學絕無師法。周髀數術具存，孝驗天狀，多所違失，故史官不用。唯渾天者近得其情，今史官所用候臺銅儀，則其法也。立八尺圓體之度，而具天地之象，以正黃道，以察發斂，以行日月，以步五緯。精微深妙，萬世不易之道也。官有其器而無本書，前志亦闕而不論。臣求其舊文，連年不得。在東觀，以治律未竟，未及成書。案略求索，竊不自量，卒欲寢伏儀下，思惟精意，案度成數，扶以文義，潤以道術，著成篇章。罪惡無狀，投畀有北，灰滅雨絕，世路無由。宣博問群臣，下及巖穴，知渾天之意者，使述其義，以裨天文志，撰建武以來星變彗孛占驗著明者續其後。

宗廟迭毀議奏，國家大體，班固錄漢書，乃置韋賢傳末。臣以問胡廣，廣以為實宜在郊祀志，去中鬼神仙道之語，取賢傳宗廟事置其中，既合孝明旨，又使祀事以類相從。

孝明立世祖廟，以明再受命祖有功之義，後嗣遵儉，不復改立，皆藏主其中。聖明所制，一王之法也。自執事之吏，下至學士，莫能知其所以兩廟之意，誠宜具錄本事。建武乙未、元和丙寅詔書，下宗廟儀及齋令，宜入郊祀志，永為典式。

國家舊章，而幽僻藏蔽，莫之得見。

永平初，詔書下車服制度，中宮皇太子親服重繒厚練，浣已復御，率下以儉化起機。諸侯王以下至于士庶，嫁娶被服，各有秩品。當傳萬世，揚光聖德。臣以為宜集舊事儀注本奏，以成志也。

俗人失其名，故名冕為平天冠，五時副車曰五帝，鸞旗曰雞翹，耕根曰三蓋，旗皆非一。

