景公飲酒數日，釋衣冠釋衣冠原作去冠被裳，自鼓盆甕。問於左右曰：仁人亦樂此樂乎。梁丘據對曰：仁人之耳目猶人也。夫何為獨不樂此樂也。公令趍駕迎晏子，晏子朝服以至。公曰：寡人甚樂，欲與夫子同此樂，請去禮。對曰：羣臣皆欲去禮以事君，嬰恐君之不欲也。今齊國小童，自中以上，力皆過，又能勝君，然而不敢者，畏禮義也。君君應作上若無禮，無以使下，下若無禮，無以事上，夫人之所以貴於禽獸者，以有禮也。嬰聞之，人君無禮，無以臨其一原無一字邦，大夫無禮，官吏不恭，父子無禮，其家必凶。詩曰：人而無禮，胡不遄死，故禮不可去也。公曰：寡人不敏，無良左右，淫蠱寡人，以至於此，請殺之。晏子曰：左右無罪，君若無禮，則好禮者去，無禮者至，君若好禮，則有禮者至，無禮者去矣。公曰：善，請易衣冠，糞灑改席，召晏子，晏子入門，三讓升階，用三獻禮焉。再拜而出，公下拜送之。徹酒去樂曰：吾以章晏子之教也。

景公之時，雨雪三日而不霽，公被狐白之裘，坐於堂側階，晏子入見，立有間。公曰：怪哉。雨雪三日而天不寒。晏子對曰：天不寒乎。公笑。晏子曰：嬰聞古之賢君，飽而知人之飢，温而知人之寒，逸而知人之勞，今君不知也。公曰善，寡人聞命矣。乃命出裘發粟以與飢寒。孔子聞之曰：晏子能明其所欲，景公能舊無能字，補之行其所善。

淳于人納女於景公，生孺子荼，景公愛之，諸臣謀欲廢公子陽生而立荼，公以告晏子，晏子不上當有曰字不可，夫以賤匹貴，國之害也。置子置子應作置大立少，亂之本也。夫陽生長而國人戴之，君其勿易，夫服位有等，故賤不陵貴，立子有禮，故孽不亂宗，廢長立少，不可以教下，尊孽卑宗，不可以利所愛，長少無等，宗孽無别，是設賊樹奸之本也。君其圖之，古之明君，非不知繁樂也。以為樂淫則哀，非不知立愛也。以為義失而憂，是故制樂以節，立子以道，若夫持讒諛以事君者，不足以責信，今君用讒人之謀，亂夫之言，廢長立少，臣恐後人之有因君之過以資其邪，廢少而立長，以成其利者，君其圖之，公不聽，景公没，田氏殺荼立陽生，殺陽生立簡公，殺簡公而取齊國。

景公燕賞於國內，萬鍾者三，千鍾者五，命三出而職計筴之筴之當作莫之從三字，公怒，令之無之字免職計，命三出而士師筴筴之作莫之從三字之，公不悅，晏子見。公謂晏子曰：寡人聞君國者，愛人則能利之，惡人則能疏之，今寡人愛人不能利，惡人不能疏，失君道矣。晏子曰：嬰聞之，君正臣從謂之順，君僻臣從謂之逆，今君賞讒諛之臣，而令吏必從，則是使君失其道，臣失其守也。先王之立愛，以親親當作勸善也。其去惡，以禁暴也。昔者，三代之興也。利於國者愛之，害於國者惡之，故明所愛而賢良衆，明所惡而邪僻滅，是以天下平治，百姓和集，及其衰也。行安簡易，身安逸樂，順於己者愛之，逆於己者惡之，故明所愛而邪僻繁，明所惡而賢良滅，離散百姓，危覆社稷，君上不度聖王之興，而下不觀惰君之衰，逆政之行，有司不敢争，以覆社稷，危宗廟矣。公曰：寡人不知也。請從士師之策。

景公觀於淄上。喟然而曰：嗚呼，使國可長保而傳子孫，豈不樂哉。晏子對曰：嬰聞之，明王不徒立，百姓不虛至，今君以政亂國，以行弃民久矣。而欲保之，不亦難乎。嬰聞之，能長保國者，能終善者也。諸侯并立，能終善者為長，列士并立，能終善者為師，昔先君桓公，方任賢而贊德之時，亡國恃以存，危國仰以安，是以民樂其政，而世高其德，行遠征暴，勞者不疾，驅海內使朝天子，諸侯不怨，當是時，盛君之行，不能進焉。及其卒而衰，怠於德而并於樂，身溺於婦侍，而謀因於竪刁，是以民苦其政而世非其行，故身死胡宮而不舉，蟲出而不收，當是時也。桀紂之卒，不能惡焉。詩曰：靡不有初，鮮克有終，不能終善者，不遂其國國當作君，今君臨民若寇讎，見善若避熱，亂政而危賢，必逆於衆，肆欲於民，而虐誅其下，恐及於身矣。嬰之年老，不能待君使矣。行不能革，則持節以没世矣。

景公出游，北面望睹齊國。曰：嗚呼，使古而無死，如何。晏子曰：昔上帝以人之没為善，仁者息焉。不仁者伏焉。若使古而無死，丁公丁公下有太公二字將有齊國，桓，襄，文，武，將皆相之，吾君將戴笠，衣褐，執銚耨，以蹲行畎畝之中，孰暇患死，公不悅，無幾何，梁丘據乘乘作御六馬而來。公曰：據與我和者夫。晏子曰：此所謂同也。所謂和者，君甘則臣酸，君淡則臣鹹，今據也。君甘亦甘，所謂同也。安得為和，公不悅，無幾何，公西北北作面望，睹篲星，召伯常騫使攘而去之。晏子曰：不可，此天教也。以誡不敬，今君若設文而受諫，雖不去篲星，將自亡，今君嗜酒而并於樂，政不飾而寬於小人，近讒好優，何暇在在疑去篲，茀又將見矣。公不悅，無幾何，晏子卒。公出屏而立曰：嗚呼，昔者從夫子而游，夫子一日而三責我，今孰責寡人哉。

景公射鳥，野人駭之，公令吏誅之。晏子曰：野人不知也。臣聞之，賞無功謂之亂，罪不知謂之虐，兩者先王之禁也。以飛鳥犯先王之禁，不可，今君不明先王之制，而無仁義之心，是以從欲而輕誅也。夫鳥獸固人之養也。野人駭之，不亦宜乎。公曰：善，自今以來，弛鳥獸之禁，無以拘民。

景公築路寢之臺，三年未息，而又為長庲之役，二年未息，又為鄒之長途。晏子諫曰：百姓之力勤矣。君不息乎。公曰：途將成矣。請成而息之。對曰：君屈民財者，不得其利，窮民力者，不得其樂，昔者，楚靈王作為頓頓作頃宮，三年未息也。又為章華之臺，五年未息也。而又為乾谿之役，八年，百姓之力不足，而自息也。靈王死乾谿，而民不與歸，今君不道道作遵明君之義，而修修作循靈王之迹，嬰懼君之有暴民之行，而不睹長庲之樂也。不若息之。公曰：善，非夫子，寡人不知得罪於百姓深也。於是令勿收斬板而去之。

景公成路寢之臺，逢於何遭晏子於塗。再拜於馬前曰：於何之母死，兆在路寢之臺牖下，願請合骨。晏子曰：嘻，難矣。雖然，嬰將為子復之，遂入見。公曰：有逢於何者，母死，兆在路寢，當牖下，願請合骨。公作色不悅曰：自古及今，子亦嘗聞請葬人主宮者乎。晏子對曰：古之君治其宮室節，不侵生人之居，其臺榭儉，不殘死人之墓，未嘗聞請葬人主宮者也。今君侈為宮室，奪人之居，廣為臺榭，殘人之墓，是生者愁憂，不得歡歡當作安處，死者離析，不得合骨，豐樂侈游，兼傲死生，非仁人仁人當作仁君之行也。遂欲滿求，不顧細民，非存之道也。且嬰聞之，生者不安，命之曰蓄憂，死者不葬，命之曰蓄哀，蓄憂者怨，蓄哀者危，君不如許之。公曰：諾，晏子出。梁丘據曰：自古及今，未嘗聞求葬公宮者也。若何許之。公曰：削人之居，殘人之墓，凌人之喪，而禁其葬，是於生者無施，於死者無禮也。且詩曰：穀則異室，死則同穴，吾敢不許乎。逢於何遂葬路寢臺之牖下，解衰去絰，布衣玄冠，踴而不哭，躃而不拜，已乃涕洟而去之。

梁丘據死。景公召晏子而告之曰：據忠且愛我，我欲豐厚其葬，高大其壠。晏子曰：敢問據之所以忠愛君者，可得聞乎。公曰：吾有喜於玩好，有司未能我供也。則據以其財供我，吾是以知其忠也。每有風雨，暮夜求之，必存，吾是以知其愛也。晏子曰：嬰對則為罪，不對則無以事君，敢不對乎。嬰聞之，臣專其君，謂之不忠，子專其父，謂之不孝，妻專其夫，謂之嫉妒，為臣道君親於父兄，有禮於羣臣，有惠於百姓，有義於諸侯，謂之忠也。為子道父以鍾愛其兄弟，施行於諸父，以慈惠於衆子，誠信於朋友，謂之孝也。為妻使衆妾皆得歡欣於夫，謂之不妒也。今四封之民，皆君之臣也。而唯據盡力以愛君，何愛者之少邪，四封之貨，皆君之有也。而唯據也以其私財忠於君，何忠者之寡邪，據之防塞羣臣，壅蔽君，無乃甚乎。公曰：善哉。微子，寡人不知據之至於是也。遂罷為壠之役，廢厚葬之令，令有司據法而責，羣臣陳過而諫，故官無廢法，臣無隱忠，而百姓大悅。

景公問晏子曰：君子常行曷若。對曰：衣冠不中，不敢以入朝，所言不義，不敢以要君，身行不順，治事不公，不敢以莅衆，衣冠中，故朝無奇僻之服，所言義，故下無僞上之報，身行順，治事公，故國無阿黨之義，三者，君子常行也。

景公問晏子曰：請問臣道。對曰：見善必通，不私其利，薦善而不有其名，稱身居位，不為苟進，稱事受禄，不為苟得，君用其言，人得其利，不伐其功，此臣道也。

景公問晏子曰：明王之教民何若。對曰：明其教令而先之以行，養民不苛而防之以刑，所求於下者，不務於上，所禁於民者，不行於身，故下從其教也。稱事以任民，中聽以禁邪，不窮之以勞，不害之以罰，上以愛民為法，下以相親為義，是以天下不相違也。此明王之教民也。

景公問晏子曰：忠臣之事君何若。對曰：有難不死，出亡不送。公不悅曰：君裂地而富富當作封之，疏爵而貴之，有難不死，出亡不送，其說何也。對曰：言而見用，終身無難，臣何死焉。謀而見從，終身不出，臣何送焉。若言不用，有難而死，是妄死也。謀而不從，出亡而送，是詐僞也。忠臣也者，能納善於君，而不與君陷於難者也。

景公問晏子曰：忠臣之行何如。對曰：選賢進能，不私乎內，稱身就位，計能受禄，睹賢不居其上，受禄不過其量，不權君以為行，不稱位以為忠，不掩賢以隱長，不刻下以諛上，順即進，否即退，不與君行邪。

景公問晏子曰：臨國莅民，所患何也。對曰：所患者三，忠臣不信，一患也。信臣不忠，二患也。君臣異心，三患也。是以明君居上，無忠而不信，無信而不忠者，是故君臣無獄無獄作同欲，而百姓無恐恐作怨也。

莊公問晏子曰：威當世而服天下，時邪。對曰：行也。公曰：何行。對曰：能愛邦內之民者，能服境外之不善，重士民之死力者，能禁暴國之邪，中聽任聖者，能威諸侯，安仁義而樂利世者，能服天下，不能愛邦內之民者，不能服境外之不善，輕士民之死力者，不能禁暴國之邪，逆諫傲賢者，不能威諸侯，背仁義而貪名實者，不能威當世而服天下者，此其道已，公不用，任勇力之士，而輕臣僕之死，用兵無休，國疲民害，期年百姓大亂，而身及崔氏禍舊無禍字，補之。

景公問晏子曰：聖人之不得意也何如。晏子對曰：上作事反天時，從政逆鬼神，藉斂單百姓，四時易序，神衹并怨，道忠者不聽，薦善者不行，諛過者有賞，救失者有罪，故聖人伏匿隱處，不干長上，静静當作潔身守道，不與世陷於邪，是以卑而不失義，蔽蔽當作瘁而不失廉，此聖人之不得意也。公曰：聖人之得意何如。晏子對曰：世治政平，舉事調乎天，藉斂和乎民，百姓樂其政，遠者懷其德，四時不失序，風雨不降虐，天明象而致贊，地育長而具物，神降福而不靡，民服教而不僞，治無怨業，居無廢民，此聖人之得意也。

景公問求賢。晏子對曰：通則視其所舉，窮則視其所不為，富則視其所分，貧則視其所不取，夫上，難進而易退也。其次，易進而易退也。其下，易進而難退也。以此數物者取人，其可乎。

景公問晏子曰：古之莅國治民者，其任人何如。對曰：地不同宜，而任之以一種，責其俱生，不可得也。人不同能，而任之以一事，不可責遍成焉。責焉無已，知者有不能洽洽作給矣。求焉無饜，天地有不能贍矣。故明王之任人，諂諛不邇乎左右，阿黨不治乎本朝，任人之長，不强其短，任人之工，不强其拙，此任人之大略也。

景公問晏子曰：富民安衆，難乎。對曰：易，節欲則民富，中聽則民安，行此兩者而已矣。

景公問晏子曰：古者離散其民，而隕失其國者，其常行何如。對曰：國貧而好大，智薄而好專，尚讒諛而賤賢人，樂簡慢而輕百姓，國無常法，民無經紀，好辨以為智，刻民以為忠，流湎而忘國，好兵而忘民，肅於罪誅而慢於慶賞，樂人之哀，利人之害，德不足以懷人，政不足以匡民，賞不足以勸善，刑不足以防非，此亡國之行也。今民聞公令，如寇讎仇，此古之離其民隕其國常行也。

景公問晏子曰：謀必得，事必成，有術乎。對曰：有。公曰：其術何如。晏子曰：謀度於義者必得，事因於民者必成，反義而謀，背民而動，未聞存者也。昔三代之興也。謀必度於義，事必因於民，及其衰也。謀者反義，興事傷民，故度義因民，謀事之術也。

景公問晏子曰：治國之患，亦有常乎。對曰：讒夫佞人之在君側者，好惡良臣而行與小人，此治國之常患也。公曰：讒佞之人，則亦誠不善矣。雖然，則奚曾為國常患乎。晏子曰：君以為耳目而好謀事，則是君之耳目繆也。夫上亂君之耳目，而下使羣臣皆失其職，豈不誠足患哉。公曰：如是乎。寡人將去之。晏子曰：公不能去也。公不悅。曰：夫子何少寡人之甚也。對曰：臣非敢矯也。夫能自用於君者，材能皆非常也。夫藏大不誠於中者，必謹小誠於外，以成其大不誠，入則求君之嗜欲能順之，君怨良臣，則具其往失而益之，出則行威以取富，夫可密近，不為大利變，而務與君至義者，此難得而其難知也。公曰：然則先聖奈何。對曰：先聖之治也。審見賓客，聽治不留，患日不足，羣臣皆得畢其誠，讒諛安得容其私。公曰：然則夫子助寡人止之，寡人亦事勿用矣。對曰：讒夫佞人之在君側者，若社之有鼠也。不可熏去，讒佞之人，隱君之威以自守也。是故難去也。

景公問晏子曰：古之盛君，其行何如。對曰：薄於身而厚於民，約於身而廣於世，其處上也。足以明政行教，而不以威下，其取財也。權有無，均貧富，不以養嗜欲，誅不避貴，賞不遺賤，不淫於樂，不遁於哀，盡智道民而不伐焉。勞力事民而不責焉。政尚相利，故下不以相害為行，教尚相愛，故民不以相惡為名，刑罰中於法，廢罪順於民，是以賢者處上而不華，不肖者處下而不怨，四海之內，一意同欲，生有厚利，死有遺教，此盛君之行也。

景公出游。問於晏子曰：吾欲循海而南，至於琅邪，寡人何修以則夫先王之游也。晏子曰：嬰聞之，天子之諸侯為巡狩，諸侯之天子為述職，故春省耕而補不足者謂之游，秋省實而助不給者謂之豫。夏語語作諺曰：吾君不游，我曷以休，吾君不豫，我曷以助，壹游壹豫，為諸侯度，今君之游不然，師行而而下有糧食二字貧苦不補，勞者不息，夫從高歷時而不反謂之流，從下歷時而不反謂之連，從獸而不歸謂之荒，從樂而忘歸謂之亡，古者聖王無流連之游，無荒亡之行。公曰：善，令吏出粟以與貧者三千鐘，公所身見老者七十人，然後歸。

景公問晏子曰：寡人意氣衰，身甚病，今吾欲具珪璧犧牲，令祝宗薦之乎上帝宗廟，意者，禮禮疑祀可以干福乎。晏子對曰：嬰聞之，古者先君之干福也。政必合乎民，行必順乎神，節宮室，不敢大斬伐，以無逼山林，節飲食，無多田漁，以毋逼川浦浦作澤，祝宗用事，辭罪而不敢有祈求也。是以神民俱順，而山川納禄，今君政反於民，而行悖乎神，大宮室，多斬伐，以逼山林，羨飯食，多田漁，以逼川浦浦作澤，是以神民俱怨，而山川收禄，司過薦至薦至作薦罪，而祝宗祈福，意者逆乎。公曰：寡人非夫子無所聞此，請革心易行，於是廢公阜之游，止海食之獻，斬伐者以時，田漁者有數，居處飲食，節之勿羨，祝宗用事，辭罪而不敢有祈求焉。

景公問晏子曰：寡人欲從夫子而善齊國之政，可乎。對曰：嬰聞之，國有具官，然後其政可善。公作色不悅曰：齊國雖小，則可謂官不具乎。對曰：昔吾先君桓公，身體惰解，辭令不給，則隰朋昵侍，左右多譽譽作過，獄讞不中，則弦寧昵侍，田野不修，民萌不安，則寧戚昵侍，軍士惰，戎士肆，則王子城甫昵侍，居處逸怠，左右懾畏，則東郭牙昵侍，德義不中，意行衰怠，則管子昵侍，先君能以人之長續其短，以人之厚補其薄，是故諸侯朝其德，而天子致胙焉。今君之過失多矣。未有一士以聞者也。故曰官不具。公曰：善。

景公問晏子曰：昔吾先君桓公，從車三百乘，九合諸侯，一匡天下，今吾從車千乘，可以逮先君桓公之後乎。對曰：桓公從車三百乘，九合諸侯，一匡天下者，左有鮑叔，右有仲父，今君左為倡，右為優，讒人在前，諛人在後，又焉可逮先君桓公之後乎。

高子問晏子曰：子事靈公，莊公，景公，皆敬子，三君一心耶，夫子之心三耶。對曰：嬰聞一心可以事百君，三心不可以事一君，故三君之心，非一心也。而嬰之心，非三心也。

景公使晏子為阿宰，三年而毁聞於國，公不悅，召而免之。晏子謝曰：嬰知嬰之過矣。請復治阿，三年而譽必聞於國，公復使治阿，三年而譽聞於國，公悅，召而賞之，辭而不受，公問其故。對曰：昔者，嬰之治阿也。築蹊徑，急門閭之政，而淫民惡之，舉儉力孝悌，罰偷窳，而惰民惡之，决獄不避貴强，貴强惡之，左右之所求，法則與，非法則否，而左右惡之，事貴人體不過禮，而貴人惡之，是以三邪毁乎外，二讒毁乎內，三年而毁聞乎君也。今臣更之，不築蹊徑而緩門閭之政，而淫民悅，不舉儉力孝悌，不罰偷窳，而惰民悅，决獄阿貴强，而貴强悅，左右所求言諾，而左右悅，事貴人體過禮，而貴人悅，是以三邪譽於外，二讒譽乎內，三年而譽聞於君也。昔者，嬰之所以當誅者宜賞，而今之所以當賞者宜誅，是故不敢受，景公乃任以國政焉。

景公正晝，被髪，乘六馬，御婦人，以出正門，刖跪擊馬而反之。曰：爾非吾君也。公慚而不朝，晏子入見。景公曰：昔者寡人有罪，被髪乘六馬以出正門，刖跪擊馬而反之。曰：爾非吾君也。寡人以子大夫之賜，得率百姓以守宗廟，今見戮於刖跪，以羞社稷，吾猶可以齊於諸侯乎。晏子對曰：君勿惡焉。臣聞之，下無直辭，上有惰君，民多諱言，君有驕行，古者明君在上，下多直辭，君上好善，民無諱言，今君有失行，而刖跪禁之，是君之福也。故臣來慶，請賞之以明君之好善，禮之以明君之受諫。公笑曰：可乎。晏子曰：可，於是令刖跪倍資無徵，時朝無事。

景公飲酒，夜，移於晏子。前驅款門曰：君至，晏子被玄端立於門。曰：諸侯得微有故乎。國家得微有事乎。君何為非時而夜辱。公曰：酒醴之味，金石之聲，願與夫子樂之。晏子曰：夫布薦席，陳簠簋者有人，臣不敢與焉。公移於司馬穰苴之家。前驅款門曰：君至，穰苴介胄操戟立於門。曰：諸侯得微有兵兵作叛者二字乎。大臣得微有兵乎。大臣得微有不服乎。無大臣得微有不服乎一句，君何為非時而來。公曰：酒醴之味，金石之聲，願與夫子夫子作將軍樂之。穰苴對曰：夫布薦席，陳簠簋者有人，臣不敢與焉。公移於梁丘據之家。前驅款門曰：君至，梁丘據左擁琴，右挈竽，行歌而出。公曰：樂哉今夕，吾飲也。微彼二子者，何以治吾國，微此一臣者，何以樂吾身。

景公探雀鷇，鷇弱而反之，晏子聞之，不時而入見。北面再拜賀曰：吾君有聖王之道矣。公曰：寡人探雀鷇，鷇弱，故反之，其當聖王之道者何也。晏子曰：君君下當有有仁愛二字探雀鷇，鷇弱，故反之，是長幼也。君曾禽獸之加焉。而况於人乎。此聖王之道也。

景公使養所愛馬，暴病死，公命人操刀解養馬者，是時晏子侍前，左右執刀而進，晏子止之。而問於公曰：敢問古時堯，舜支解人從何軀始，公懼焉。遂止。曰：以屬獄。晏子曰：請數之，使自知其罪，然後致之獄。公曰：可。晏子數之曰：爾有三罪，公使汝養馬殺之，當死罪一也。又殺公之所舊無所字補之最善馬，當死罪二也。使公以一馬之故殺人，百姓聞之必怨吾君，諸侯聞之必輕吾國，汝殺公馬，使怨積於百姓，兵弱於鄰國，汝當死罪三也。令以屬獄。公喟然曰：赦之。

魯昭公失國，走齊，齊景公問焉。曰：子之遷位新，子之遷位新當它本作君何年之少，而弃國之蚤十字奚道至於此乎。昭公對曰：吾少之時，人多愛我者，吾體不能親，人多諫我者，吾志不能用，是以內無弼，外無輔，輔弼無一人，諂諛我者甚衆，譬之猶秋蓬也。孤其根荄，密其枝葉，春氣至，僨以揭也春至也作秋風一至根且拔矣。景公以其言語晏子曰：使是人反其國，豈不為古之賢君乎。晏子曰：不然，夫愚者多悔，不肖者自賢，溺者不問隧，迷者不問路，譬之猶臨難而遽鑄兵，噎而遽掘井，雖速亦無及。

景公游於麥丘。問其封人曰：年幾何。對曰：鄙人之年八十五矣。公曰：壽哉!子其祝我。封人曰：使君之年長於國家。公曰：善哉!子其復之。封人曰：使君之嗣舊無之嗣二字，補之壽皆若鄙人之年。公曰：善哉!子其復之。封人曰：使君無得罪於民。公曰：誠有鄙民得罪於君則可，安有君得罪於民者乎。晏子對曰：君過矣。敢問桀，紂君誅乎。民誅乎。公曰：寡人過矣。於是賜封人麥丘以為邑。

晏子侍於景公，朝寒。曰：請進暖食。對曰：嬰非君奉餽之臣也。敢辭。公曰：請進服裘。對曰：嬰非君茵席之臣也。敢辭。公曰：然，夫子之於寡人，何為者也。對曰：社稷之臣，公問，社稷之臣若何。對曰：能立社稷，别上下之義，使當其理，制百官之序，使得其所，作為辭令，可布於四方也。自是之後，君不以禮不見晏子。

晏子朝，乘弊車駑馬。景公見之曰：嘻，夫子之禄寡邪，何乘不佼佼作任之甚也。晏子出，公使梁丘據遺之路輿路輿作輅車乘馬，三反不受，公不悅，趨召晏子，晏子至。公曰：夫子不受，寡人亦不乘。對曰：君使臣監百官之吏，臣節其衣服食飲之養，以先齊國之民，然猶恐侈靡而不顧行也。今路輿路輿作輅車乘馬，君乘之上，而臣亦乘之下，民之無義，侈其衣食而多不顧其行者，臣無以禁之，遂不受。

晏子相景公，其論人也。見賢即進之，不同君所欲，見不善則廢之，不避君所愛，行己而無私，直言而無諱。

景公游淄，聞晏子卒，公乘而驅，自以為遲，下車而趨，知不若車之速，則又乘，比至於國者，四下而趨，行哭而往，至。伏尸而號曰：子大夫日夜責寡人，不遺尺寸，寡人猶且淫逸而不收，怨罪重積於百姓，今天降禍於齊國，不加寡人而加之夫子，齊國之社稷危矣。百姓將誰告乎。

晏子没十有七年，景公飲諸大夫酒，公射出質，堂上唱善，若出一口，公作色大息，播弓矢，弦章入。公曰：章，自吾失晏子，於今十有七年矣。未嘗聞吾不善，今射出質，唱善者如出一口。弦章對曰：此諸臣之不肖也。智不足以知君不善，勇不足以犯君之顔，然而有一焉。臣聞君好之則臣服之，君嗜之則臣食之，尺蠖食黄其身黄，食蒼其身蒼，君其猶有食諂人之言乎。公曰：善。

古者以仁為本，以義治之，治之謂正，治民用兵，平亂討暴，必以義。是故殺人安人，殺之可也。以殺止殺，殺可以生也。攻其國，愛其民，攻之可也。除民害，去亂君也。以戰去戰，雖戰可也。故仁見親，義見悅，智見恃，勇見方，信見信，將有五材，則民親悅恃方而信之也。故內得愛焉。所以守也。外得威焉。所以戰也。利加於民則守固，威加敵民則戰勝。

故戰道，不違時，不歷民病，所以愛吾民也春秋興師為違時，飢疲不行，所以愛己本書己或作民也。不加喪，不因凶，所以愛其民也。敵有喪飢疲不加兵，愛彼民也。冬夏不興師，所以兼愛民也。大寒甚暑，吏士懈倦，難以警戒，大寒以露，則生外疾，甚暑以暴，則生內疾，故不出師，愛己彼之民也。故國雖大，好戰必亡，天下雖平，忘戰必危，天下既平，春蒐秋獮，振旅治兵，所以不忘戰也。

古者，逐奔不遠，從綏不過三舍，不窮不能，而哀憐傷病，是以明其仁也。成列而鼓，是以明其信也舊無是以明其信也六字，補之，争義不争利，是以明其義也。又能舍服，是以明其勇也。知始知終，是以明其知也。五德以時合散散作教，以為民紀，古之道也。仁義勇智信，民之本，隨時而施捨，為民綱紀，古之所傳政道也。

先王之治，順天之道，設地之宜，官人之德，而正名治物，正者，正官名也。名正則可法。立國辨職，立國治民，分守境界，各治其職。諸侯悅懷，海外來服，服從己也。獄弭而兵寢，聖德之治治作至也。

其次，賢王，制禮樂法度，乃作五刑，興甲兵，以討不義，巡狩省方，會諸侯，考不同，其有失命，亂常圮德，逆天之時，遍告于諸侯，章明有罪，天子正刑，刑者，正天子之法也。刑以征不義，伐不從王者之法也。冢宰與伯伯作百官二字布命於軍曰：入罪國國作人之地，無暴神衹，無行田獵，無有暴虐，無弃弃作毁土功，無燔墻屋，無伐樹木，無取六畜，無取禾粟，無取器械，見其老幼，奉歸勿傷，雖遇壯者，不校勿敵，敵若傷之，醫藥歸之，既誅有罪，王及諸侯修正其國，舉賢更立，明正復職。王者與四方諸侯伐無道之國，整頓其民人，舉賢良更立為君，奉尊王法，復五官之職事也。

古者逐奔不遠，從綏不及，所以示君子且有禮，不遠則難誘，不及則難陷，以禮為固，以仁為勝，既勝之後，其教可復，是以君子貴之也。

故禮與法，表裏也。文與武，左右也。古者賢王明民之德，盡民之善，故無廢德，無簡民，賞無所生，罰無所誡也。民有一善，處一事，故能盡民之善，無損德弃民也。能堪其事，故賞罰無所施也。有虞氏不賞不罰而民可用，至德也。夏賞而不罰，至教也。殷罰而不賞，至威也。周以賞罰，德衰也。賞不逾時，欲民速得為善之利也。罰不遷列，欲民速睹為不善之害也。賞功不移時，罪惡不轉列，所以勸善懲惡，欲速疾也。大捷不賞，上下皆不伐善也。一軍皆勝，上下俱不取功也。上苟不伐善，則不驕矣。下苟不伐善，必不登不登作亡等矣。上下不伐善若此，讓之至也。大敗不誅，上下皆不善在己也。一軍奔北，人皆有罪，故不誅，上下俱有過失也。上苟以不善在己，必悔其過，下苟以不善在己，必遠其罪，上下分惡若此，讓之至也。上下不取其善，君不驕下，下不求進也。

孫子曰：凡用兵之法，全國為上，破國次之，興兵深入長驅，據其都邑，絕其外內，敵舉國來服為上，以兵擊破服得之為次也。全軍為上，破軍次之，全卒為上，破卒次之，是故百戰百勝，非善之善者也。不戰而屈人之兵，善之善者也。未戰而敵自屈服也。

故上兵伐謀，敵始有謀，伐之易也。其次伐交，交，將合也。其次伐兵，兵形已成。下攻攻城，敵國已收其外糧城守，攻之為下。故善用兵者，屈人之兵而非戰也。拔人之城而非攻也。毁人之國而不久也。必以全争於天下，故兵不鈍而利可全也。

兵形象水，水行避高而就下，兵之形避實而擊虛，故水因地而制行，兵因敵而制勝，故兵無定勢，水無常形，能與敵變化而取勝者謂之神。

孫子曰：凡用兵之法，君命有所不受，苟便於事，不拘於君命也。無恃其不來，恃吾有以能待之也。無恃其不攻，恃吾之不可攻也。

夫唯無慮而易於敵者，必禽於人，故卒未附親而罰之，即不服，不服即難用也。卒已附親而罰不行者，即不可用矣。故令之以文，齊之以武，是謂必取，令素行則民服，令素行者，與衆相得也。

戰道必勝，主曰無戰，必戰，戰道不勝，主曰必戰，無戰，故進不求名，退不避罪，唯民是保，而利全於主，國之寶也。視卒如嬰兒，故可與之赴深溪，視卒如愛子，故可與之俱死，厚而不能使，愛而不能全全作令，亂而不能治，譬若驕子，不可用也。恩不可專用，罰不可專任。

知吾卒之可以擊，而不知敵之不可擊，勝之半也。知敵之可擊，而不知吾卒之不可以擊，勝之半也。知敵之可擊，知吾卒之可以擊，而不知地形之不可以戰，勝之半也。勝之半者，未可知也。故曰：知彼知己，勝乃不殆，知天知地，勝乃可全。

明主慮之，良將修之，非利不赴，非得不用，非危不戰，不得已而用兵。主不可以怒而興軍，將不可以愠而致戰，合於利而用，不合於利而止，怒可復喜，愠可復悅，亡國不可復存，死者不可復生也。故曰：明王慎之，良將敬之，此安國之道也。

興師十萬，出征千里，百姓之費，公家之奉，日千金，內外騷動，不得操事者，七十萬家，古者八家為鄰，一家從軍，七家奉之，言十萬之師，不事不耕者作十萬之師舉不事耕稼者，凡七十萬家也。相守數年，以争一日之勝，而愛爵禄百金，不知敵之情者，不仁之至也。非民之將也。非主之佐也。非勝之主也。故明王聖主，賢君勝將，所以動而勝人，成功出於衆者，先知也。先知者，不可取於鬼神，不可禱祀以求也。不可象於事也。不可以事類求也。不可驗於度，不可以行事度也不可以行事度也作不可以度數推，必取於人，知敵之情者也。

