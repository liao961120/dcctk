十過。一曰：行小忠，則大忠之賊也。二曰：顧小利，則大利之殘也。三曰：行僻自用，無禮諸侯，則亡身之至也。四曰：不務聽治而好五音，則窮身之事也。五曰：貪愎喜利，則滅國殺身之本也。六曰：耽於女樂，不顧國政，則亡國之禍也。七曰：離內遠游，忽於諫士，則危身之道也。八曰：過而不聽於忠臣，而獨行其意，則滅高名為人笑之始也。九曰：內不量力，外恃諸侯，則削國之患也。十曰：國小無禮，不用諫臣，則絕世之勢也。

昔者彌子瑕有寵於衛君，衛國之法，竊駕君車者罪跀，彌子母病，人間有夜吿彌子，彌子矯駕君車以歸。君曰：孝哉。為母故犯跀罪，異日，與君游於果園，食桃而甘，不盡，以其半啖君。君曰：愛我哉。忘其口而啖寡人，及彌子色衰愛弛，得罪於君。君曰：是故嘗矯駕吾車，又嘗啖我以餘桃，故彌子之行未移於初也。而前所以見賢，後獲罪者，人主愛憎之變也。故有愛於主，則智當而加親，有憎於主，則智不當而加疏。

工人數變業，則失其功，作者數摇徙，則亡其功，一人之作，日亡半日，十日則亡五人之功，萬人之作，日亡半日，十日則亡五萬人之功，然則數變業，其民彌衆，其虧彌大矣。凡法令更，則利害易，利害易，則民務變，民務變，謂之變業，故以理觀之，事大衆而數摇之，則少成功，藏大器而數徙之，則多敗傷，烹小鮮而數橈之，則賊其宰，治大國而數變法，則民苦之，是以有道之君，貴虛静，而重變法。故曰：治大國者，若烹小鮮。

樂羊為魏將攻中山，其子在中山，中山之君，烹其子而遺之，樂羊盡一杯。文侯謂堵師贊曰：樂羊以我故食其子之肉。答曰：其子而食之，且誰不食，樂羊罷中山，文侯賞其功，而疑其心，孟孫獵得麑，使秦西巴舊無巴字，補之，下巴同持之以歸，其母隨而呼，秦西巴以不忍而與之，孟孫大怒，逐之，居三月，復召為其子傅。其御曰：曩將罪之，今使傅子何也。孟孫曰：夫不忍麑，又且忍吾子乎。故曰：巧詐不如拙誠，樂羊以有功見疑，秦西巴以有罪益信。

古之人目短於自見，故以鏡觀面，智短於自知，故以道正己，目失鏡則無以正鬚眉，身失道，則無以知迷惑，西門豹之性急，故佩韋以緩己，董閼於之心緩，故佩絃以自急，故以有餘補不足，以長續短之謂明主，天下有信數三。一曰：智有所不能立。二曰：力有所不能攀。三曰：强有所不能勝，故雖有堯之智，而無衆人之助，大功不立，有烏獲之勁，而不得人助，不能自舉，有賁育之强而無術法不得長生，故勢有不可得，事有不可成，故烏獲輕千鈞而重其身，非其身重於千鈞也。勢不便也。離婁易百步而難眉睫，非百步近而眉睫遠也。道不可也。故明主不窮烏獲以其不能自舉，不困離婁以其不能自見，因可勢求易道，故用力寡而功名立。

釋法術而心治，堯不能正一國，去規矩而妄意，奚仲不能成一輪，使中主守法術，拙匠執規矩，則萬不失也。君人者，能去賢巧之所不能，而守中拙之所萬不失，則人力盡而功名立。

明君之所以立功成名者四。一曰：天時。二曰：人心。三曰：伎能。四曰：勢位，非天時，雖十堯不能冬生一穗，逆人心，雖賁、育不能盡人力，故得天時，則不務而自生，得人心，則不趣而自勸，因伎能，則不急而自疾，得勢位，則不進而成名，若水之流，若船之浮，守自然之道，行毋窮之令，故曰明主。

古之全大體者，望天地，觀江海，因山谷，日月照，四時行，雲布風動，不以智累心，本書下心作私不以心累己，寄治亂於法術，托是非於賞罰，屬輕重於權衡，不逆天理，不傷情性，不吹毛而求小疵，不洒垢而察難知，守成理，因自然，榮辱之責，在乎己，而不在乎人，上不天，則下不遍覆，心不地，則物不畢載，大山不立好惡，故能成其高，江海不擇小助，故能成其富，故大人寄形於天地，而萬物備，措心於山海，而國家富，上無忿怒之志，志作毒，怨舊作愆，改之下無伏怨之患，故長利積，大功立，名成於前，德垂於後，治之至也。

文公反國至河，令籩豆捐之，席蓐捐之，手足胼胝，面目梨黑者後之，咎犯聞之而夜哭。文公曰：咎氏不欲寡人之反國耶。對曰：梨豆所以食也。而君捐之，席蓐所以臥也。而君弃之，手足胼胝、面目梨黑，勞有功者也。而君後之，今臣與在後中，不勝其哀，故哭也。且臣為君行詐僞以反國者衆矣。臣尚自惡也。而况於君乎。再拜而辭，文公止之，乃解左驂而盟於河。

魏文侯與虞人期獵，明日會疾風，左右止，文侯不聽。曰：可以疾風之故而失信，吾不為也。遂自驅車往，犯風而罷虞人。

曾子妻之市，其子隨而泣。其母曰：汝還顧反，為汝殺彘，妻道道作適，市來，曾子欲捕彘殺之。其妻止之曰：特與嬰兒戲也。曾子曰：嬰兒者非有知也。待父母而學之者也。今子欺之，是教子欺也。母欺子，子而不信其母，非所以成教也。遂殺彘。

文王伐崇，至黄鳳墟，而韤繫解，左右顧無可令結繫，文王自結之。太公曰：君何為自結繫。文王曰：吾聞上君之所與處者，盡其師也。中君之所與處者，盡其友也。下君之所與處者，盡其使也。今寡人雖不肖，所與處者，皆先君之人也。故無可令結之者也。

解狐與邢伯柳為怨。趙簡主問於解狐曰：孰可為上黨守。對曰：邢伯柳可。簡主曰：非子之讎乎。對曰：臣聞忠臣之舉賢也。不避仇讎，其廢不肖也。不阿親近。簡主曰：善，遂以為守，邢伯柳聞之，乃見解狐謝。解狐曰：舉子公也。怨子私也。往矣。怨子如異日。

難勢舊無難勢字，加之。

夫良馬固車，使臧獲御之，則為人笑，王良御之，而日取千里，車馬非異也。或至乎千里，或為人笑，則巧拙相去遠矣。今以國為車，以勢為馬，以號令為轡銜，以刑罰為鞭策，堯舜御之，則天下治，桀紂御之，則天下亂，則賢不肖相去遠矣。夫欲追遠致速，不如任王良，欲進利除害，不如任賢能，此則不知類之患也。夫堯舜亦民之王良也。明主之治國也。適其時事，以致財物，論其税賦，以均貧富，厚其爵禄，以盡賢能，重其刑罰，以禁奸邪，使民以力得富，以事致貴，以過受罪，以功置賞，而不望慈惠之賜，此帝王之政也。

凡姦臣者，皆欲順人主之心，以取信幸之勢者也。是以主有所善，臣從而譽之，主有所憎，臣因而毁之，凡人之大體，取捨同則相是也。取捨異則相非也。今人臣之所譽者，人主之所是也。此之謂同取，人臣之所毁者，人主之所非也。此之謂同舍，夫取舍合，同而相與逆者，未嘗聞也。此人臣之所取信幸之道也。夫姦臣得乘信幸之勢，以毁譽進退羣臣者也。人主非有術數以御之，非有參驗以審之，必將以曩之合已，信今之言，此幸臣之所以得欺主成私者也。故主必蔽於上，臣必重於下矣。此之謂擅主之臣，國有擅主之臣，則羣下不得盡智力以陳其忠，百官之吏，不得奉令以致其力矣。何以明之，夫安利者就之，危害者去之，此人之情也。人主者非目若離婁乃為明也。非耳若師曠乃為聰也。不任其數，而待目以為明，所見者少矣。非不蔽之術也。不因其勢，而待耳以為聰，所聞者寡矣。非不欺之道也。明主者，使天下不得不為己視，使天下不得不為己聰，故身在深宮之中，明燭四海之內，而天下弗能蔽，弗能欺也。

夫主將之法，務在於攬英雄之心，攬，結也。賞禄有功，通志於衆，凡為人主，患在驕志，盈不通下，故誡也。故與衆同好，靡不成，與衆同惡靡不傾，治國安家，得人者也。人謂賢人也。伊尹赴而湯隆，寧戚到而齊興。亡國破家，失人者也。微子去而殷滅，伍員奔而楚亡。是以明君賢臣，屈己而申人。

夫用兵之要，在於崇禮而重禄，禮崇則智士至，禄重則義士輕其死，故禄賢不愛財，賞功不逾時，則下力并，而敵國削矣。用人之道，尊之以爵，贍之以財，則士自來。易曰：何以聚人，曰財。接之以禮，厲之以辭，崇接士之禮，厲士以見危授命之辭。則士死之。

夫將師者，必與士卒同滋味而共安危，敵乃可加，養士如此，乃可加兵於敵也。昔者良將之用兵也。人有饋一簞醪者，使投諸河，與士卒同流而飲之，夫一簞之醪，不能味一河之水，而三軍之士，思為致死者，以滋味之及己也。

軍井未達，將不言渴，達，徹也。軍幕未辦，將不言倦，冬不服裘，夏不操扇，與衆同也。是謂禮將，是謂達禮之將。與之安，與之危，故其衆可合而不可離，將與士同禍福，共安危，衆如一體而不可離也。可用而不可疲，不疲者以主恩養素積，策謀和同也。故曰：畜恩不倦，以一取萬，夫恩以接下，則士歸之，養一人可以致萬人，燕養郭隗以致樂毅是也。良將之統軍也。恕己而治人，推惠施恩，士力日新，推此之樂惠而施恩於人，皆忠恕之道，將士用力，故日益新。戰如風發，攻如河决，故其衆可望而不可當，可下而不可勝，以身先人，故兵為天下雄，賞罰明，則將威行，官人得，則士卒服，所任賢，則敵國振，所得賢，則敵國畏威而振怖也。賢者所適，其前無敵，故士可下而不可驕，將者國之命，將能制勝，國家安定，將拒諫則英雄散，策不從，則謀士叛，善惡同，則功臣倦，將專己，則下歸咎，將自臧，則下少功，臧，善也。將受讒，則下有離心，將貪財，則奸不禁，上貪則下盗也。將內顧，則士卒慕，內顧思妻妾也。將有一則衆不服，自拒諫以下，將犯此一條，則衆不服，以其違主道。有二則軍無式，式，法也。有三則軍乖背，有四則禍及國，衆乖散則國亡，故曰禍及國也。軍無財則士不來，軍無賞則士不往，香餌之下，必有懸魚，重賞之下，必有勇夫，故禮者，士之所歸，賞者，士之所死，招其所歸，示其所死，則所求者至，求賢材士至，求戰則致死，故曰所求者至。故禮而後悔者，則士不止，賞而後悔者，則士不使，禮賞不倦，則士争死矣。

姦雄相稱，鄣蔽主明，毁譽并興，雍塞主聽，各阿所私，令主失忠，故主察異言，乃睹其萌，主聘儒賢，奸雄乃遁，主任舊齒，萬事乃理，主聘岩穴，士乃得實。故傅說陟而殷道興，四皓至而漢祚長，得治之實也。

軍勢曰：出軍行師，將不得專將不得專作將在自專進退由內御之，則功難成。凡師出專制，不禀命於內，禀命則無威，無威則士不用命，士不用命則功不成。

夫能扶天下之危者，則據天下之安，能持天下之危，故天下樂安之。能除天下之憂者，則享天下之樂，天下願奉而安樂之。能救天下之禍者，則得天下之福，除天下禍，故天下樂福之。故澤及人民，則賢歸之，恩澤洽，人民和，則賢者至。澤及昆蟲，則聖歸之，萬物得其所，則聖人至也。賢人所歸，則其國强，聖人所歸，則六合同，賢者之政，降人以禮禮作體，下禮降降禮之禮及注同，禮服道化，揖讓恭謹，故曰降人以禮者也。聖人之政，降人以心，心服教令，故降人以心也。禮降可以圖始，禮服道化者，可與謀始也。心降可以保終，心服道化，天下和親，故可保終也。降禮以禮，降心以心。

釋近而謀遠者，勞而無功，釋遠而謀近者，逸而有終，逸政多忠臣，勞政多怨民。故曰：務廣地者荒，不修德政而務廣地，荒之道。務廣德者强也。務崇節儉，廣其德教，强之道也。荒國者無善政，廣德者其下正，君德廣於上，則兆庶正於下也。廢一善，則衆善衰，賞一惡，則衆惡多，多作歸善者得其佑，惡者受其誅，則國安而衆善到矣。一令逆者，則百令失，君令一逆，民不從，故百令皆廢也。一惡施者，則百惡結，一惡得施，則百惡結而相從也。故令施於順民，惡加於凶人，教令施於順化之民，刑惡加於凶逆之人。則令行而不怨，羣下附親矣。教令當，刑法值，百姓悅之，親附之也。

有清白之志者，不可以爵禄得，四皓是也。有守節之志者，不可以威刑脅，晏嬰季子是也。故明君求臣，必視其所以為人者而致焉。視其為人所執之志而求之也。致清白之士，修其禮，四皓亢志不屈於革命之主，太子修禮卑辭而降其節焉。致守節之士，修其道，不可以非道屈也。而後士可致，而名可保。保猶全也。

聖王之用兵也。非好樂之，將以誅暴討亂，夫以義而誅不義，若决江河而漑熒火，臨不測而擠欲墜，其克之必也。所以必優游恬惔者何，重傷人物，兵者凶器，戰者危事，相殺傷之道，故不果為也。是天道也。天道樂生也。夫人之有道者，若魚之有水，得水而生，失水而死，人失道而亡，得道而存也。故君人者，畏懼而不敢失道。

賢聖內，聖作臣，下同，則邪臣外，舜舉皋陶，湯舉伊尹，不仁者遠矣。隨會在朝，則奸邪外奔是。邪臣內，則賢臣斃，惡來任而比干死，無忌用而伍奢戮，故曰斃。內外失宜，禍亂傳世，苟失內外之宜，為子孫之禍，故曰傳世也。傷賢者，殃及三世，蔽賢者，身受其害，進賢者，德流子孫，昔鮑叔進管仲，以身下之，子孫世禄於齊，有封邑者十餘世，常為名大夫。故曰：德流子孫也。妒賢者，名不全，昔龐涓妒孫臏，身死於白木，故曰名不全也。故君子急於求求作進，賢，而美名章矣。

利一害百，民去城郭，利一害萬，國乃思散，去一利百，民乃慕澤，慕思君子之恩澤也。去一利萬，政乃不亂。刑以止刑，殺以止殺，政得其所，亂無由生也。

夫居高者，自處不可以不安，履危者，任杖不可以不固，自處不安則墜，任杖不固則仆，是以聖人居高處上，則以仁義為巢，乘危履傾，則以聖賢為杖，故高而不墜，危而不仆，昔者堯以仁義為巢，舜以稷契為杖，故高而益安，動而益固，處宴安之臺，承克讓之塗，德配天地，光被八極，功垂於無窮，名傳於不朽朽傳作廢，改之，蓋自處得其巢，任杖得其人也。秦以刑罰為巢，故有覆巢破卵之患，以李斯，趙高為杖，故有頓仆跌傷之禍，何者，所任者非也。故杖聖者帝，杖賢者王，杖仁者霸，杖智本書智作義者强，杖讒者滅，杖賊者亡，詩云，讒人罔極，交亂四國，衆邪合心，以傾一君，國危民失，不亦宜乎。

道莫大於無為，行莫大於謹敬，何以言之，昔舜治天下也。彈五弦之琴，歌南風之詩，寂若無治國之意，漠若無憂天下之心，然而天下大治，故無為者，乃有為者也。秦始皇設刑法，為車裂之誅，築長城以備胡越，蒙恬討亂於外，李斯治法於內，事愈煩，下愈亂，法愈衆，奸愈縱，秦非不欲治也。然失之者，舉措大衆，刑罰大極故也。

君子尚寬舒以褒其身，行身中和，以致疏遠，民畏其威而從其化，懷其德而歸其境，美其治而不敢違其政，民不罰而畏，不賞而勸，漸漬於道德，而被中和之所致也。

夫法令所以誅暴也。故曾，閔之孝，夷，齊之廉，此寧畏法教而為之者哉。故堯，舜之民，可比屋而封，桀，紂之民，可比屋而誅，何者，化使其然也。故近河之地濕，而近山之木長木長作土燥者，以類相及也。高山出雲，丘阜生氣，四瀆東流，百川無西行者，小象大而少從多也。

夫南面之君，乃百姓之所取法則者也。舉措動作，不可以失法度，故上之化下，由風之靡草也。王者尚武於朝，則農夫繕甲兵於田，故君子之御下也。民奢，應之以儉，驕淫者，統之以理，未有上仁而下賊，讓行而争路者也。故孔子曰：移風易俗，豈家令令作至人視之哉。亦取取作先之於身而已矣。

衆口毁譽，浮石沉木，羣邪相相作所抑，以直為曲，以白為黑，曲直之異形，白黑之殊色，天下之易見也。然而目繆心惑者，衆邪誤之，是章本書屬前章秦二世之時，趙高駕鹿而從行。王曰：丞相何為駕鹿。高曰：馬也。於是乃問羣臣，羣臣半言馬，半言鹿，當此時，秦王不敢信其直目，而從邪臣之言，鹿與馬之異形，乃衆人之所知也。然不能别其是非，况於暗昧之事乎。

是章亦屬前章人有與曾子同姓名者殺人。有人告曾子母曰：參乃殺人，母方織如故，有頃人復告之，若是者三，曾子母投杼逾垣而去，夫流言之并至，衆人之所是非，雖賢智不敢自畢畢作安，况凡人乎。

質美者，以通為貴，才良者，以顯為大，楩梓豫章，天下之名木也。生深山之中，谿谷之旁，立則為衆木之珍珍作宗，仆則為世用，因江河之道，而達於京師，因斧斤之功，得舒其文色，上則備帝王御物，下則賜公卿，庶賤而而作不得以備器械，及其戾戾作隘於山陵之阻，隔於九派之間，仆於塊磥之津，頓於窈窕之谿，廣者無舟車之道，狹者無徒步之蹊，知者所不見，見者所不知，當斯之時，尚不如道傍之枯楊，生於大都之廣地，近於大匠之名工，材器製斷，規矩度量，賢者補朽，短者接長，大者治樽，小者治觴，彼則枯槁而遠弃，此則為宗廟之瑚璉者，通與不通也。人亦猶此。

夫窮澤之民，據犁接耜之士，或懷不羈之能，有禹，皋陶之美，然身不容於世，無紹介通之者也。公卿之子弟，貴戚之黨友，雖無過人之能，然身在尊重之處，輔之者强，而飾之衆也。

夫欲富國强威，闢地服遠者，必得之於民，欲建功興譽，垂名烈，流榮華者，必取之於身，故據千乘之衆，持百姓之命，苞山澤之饒，主士衆之力，而功不存乎身，名不顯於世者，統理之非也。

天地之性，萬物之類，懷德者衆歸之，恃刑者民畏之，歸之則充其側，畏之則去其城城作域，故設刑者不厭輕，為德者不厭重，行罰不患薄，布賞不患厚，所以親近而致遠也。夫刑重者，則心煩，事衆者，則身勞，心煩者，則刑罰縱横而無所立，身勞者，則百端迴邪而無所就，是以君子之為治也。混然無事，寂然無聲，官府若無人，亭落若無吏，郵無夜行之卒，鄕無夜召之徵，犬不夜吠，鷄不夜鳴鷄作鳥，耆老甘味於堂，丁男耕芸於野，在朝忠於君，在家孝於親，於是雖不言而信誠，不怒而威行，豈待堅甲利兵，深牢牢作刑刻令，朝夕切切而後行哉。

昔者，晉厲，齊莊，楚靈，宋襄，乘大國之權，杖衆民之威，軍師横出，凌鑠諸侯，外驕敵國，內刻百姓，鄰國之讎結於外，羣臣之怨積於內，而欲建金石之統，繼不絕之世，豈不難哉。故宋襄死於泓之戰，三君殺於臣之手，皆輕師尚威，以致於斯，故春秋重而書之，嗟嘆而傷之，三君强其威而失其國，急其刑而自賊，斯乃去事之戒，來事之師也。

魯莊公，一年之中，以三時興築作之役，規虞山林草澤之利，與民争田漁薪采之饒，刻桷丹楹，眩曜靡麗，收民十二之税，不足以供邪曲之欲，繕不足足作用之二字好，以快婦人之目，財盡於驕淫，力疲於不急，上困於用，下飢於食，於是為齊，衛，陳，宋所伐，賢臣出，邪臣亂，子般殺，魯國危也。故為威不强還自亡，立法不明還自傷，莊公之謂也。

治以道德為上，行以仁義為本，故尊於位而無德者絀，富於財而無義者刑，賤而好道者尊，貧而有義者榮，夫酒池可以運舟，糟丘可以遠望，豈貧於財哉。統四海之權，主九州之衆，豈弱於武力哉。然功不能自存，而威不能自守，非貧弱也。乃道德不存乎身，仁義不加於下也。故察於利而惛於道者，衆之所謀也。果於力而寡於義者，兵之所圖也。君子篤於義而薄於利，敏於行而慎於言，所廣功德也。故曰：不義而富且貴，於我如浮雲，夫懷璧玉，要環佩，服名寶，藏珍怪，玉斗酌酒，金罍刻鏤，所以夸小人之目者也。高臺百仞，金城文畫，所以疲百姓之力者也。故聖人卑宮室而高道德，惡衣服而勤仁義，不損其行，以好其容，不虧其德，以飾其身，國不興不事之功，家不藏不用之器，所以稀力役而省貢獻也。璧玉珠璣不御於上，則玩好之物弃於下，琱琢刻畫之類，不納於君，則淫伎曲巧絕於下，夫釋農桑之事，入山海，采珠璣，捕豹翠，消筋力，散布帛，以極耳目之好，快淫侈之心，豈不謬哉。

君明於德，可以及於遠，臣篤於義，可以至於大，何以言之，昔湯以七十里之封，升帝王之位，周公自立三公之官，比德於五帝三王王舊作代，改之斯乃口出善言，身行善道之所致也。故安危之效，吉凶之符，壹出於身，存亡之道，成敗之事，一起於善行，堯，舜不易日月而興，桀，紂不易星辰而亡，天道不改，而人道易也。

夫持天地之政，操四海之綱，屈申不可以失法，動作不可以離度，謬誤出口，則亂及萬里之外，何况刑無罪於獄，而誅無辜於市哉。故世衰道失，非天之所為也。乃君國者有以取之，惡政生惡氣，惡氣生灾異，螟蟲之類，隨氣而生，虹霓之屬，因政而見，治道失於下，則天文變於上，惡政流於民，則蟲生於野。

夫善道存乎心心作身，無遠而不至也。惡行著乎己，無近而不去也。周公躬行禮義，郊祀后稷，越裳奉貢而至，麟鳳白雉，草澤而應，殷紂無道，微子弃骨肉而亡，行善者則百姓悅，行惡者則子孫怨，是以明者可以致遠，否者以失近。

夫長於變者，不可窮以詐，通於道者，不可驚以怪，審於辭者，不可惑以言，遠遠當作達於義者，不可動以利，是以君子博思而廣聽，進退順法，動作合度，聞見欲衆，而采擇欲謹，學問欲博，而行己欲敦，見邪而知其直，見華而知其實，目不淫於炫耀之色，耳不亂於阿諛之辭，雖利之以齊，魯之富，而志不移，談之以王喬，赤松之壽，而行不易，然後能壹其道而定其操，致其事而立其功也。凡人則不然，目放於富貴之榮，耳亂於不死之道，故多弃其所長，而求其所短，不得其所無，而失其所有，是以吳王夫差知艾陵之可以取勝，而不知木雋李之可以破亡也。故事或見可利可利之可作一而喪萬機，取壹福而致百禍，聖人因變而立功，由異而致太平，堯，舜承蚩尤之失而思欽明之道，君子見惡於外，則知變於內矣。今之為君者則不然，治不以五帝之術，則曰今之世不可以道治也。為臣者不師稷契，則曰今之民不可以仁義正也。為子者不執曾閔之質，朝夕不休，而曰家人不和也。學者不操回賜之精，晝夜不懈，而曰世所不行也。自人君至於庶人，未有不法聖道而師賢者也。易曰：豐其屋蔀其家，窺其户閴其無人，無人者，非無人也。言無聖賢以治之也。故仁者在位，而仁人來，義者在朝，而義士至，是以墨子之門多勇士，仲尼之門多道德，文王之朝多賢良，秦王之庭多不詳，故善者必有所主主作因而至，惡者必有所因而來，夫善惡不空作，禍福不濫生，唯心之所向，志之所行而已矣。

梁嘗有疑獄，臣半以為當罪，半以為無罪。梁王曰：陶之朱叟，以布衣而富侔國，是必有奇智，乃召朱公而問之。朱公曰：臣鄙民也。不知當獄，雖然，臣之家有二白璧，其色相如也。其徑相如也。其澤相如也。然其價一者千金，一者五百金。王曰：徑與色澤皆相如也。一者千金，一者五百金何也。朱公曰：側而視之，其一者厚倍之，是以千金。梁王曰：善，故獄疑則從去，賞疑則從與，梁國大悅，墻薄亟壞，繒薄亟裂，器薄亟毁，酒薄亟酸，夫薄而可以曠日持久者，殆未有也。故有國畜民施政教者，臣竊以為厚之而可耳。

楚惠王食寒葅而得蛭，因遂吞之，腹有疾而不能食。令尹入問曰：王安得此疾也。王曰：我食寒葅而得蛭，念譴之而不行其罪，是法廢而威不立也。譴而行其誅，則脆嘗脆嘗本書作庖宰監食者法皆當死，心又不忍也。故吾恐蛭之見也。因遂吞之。令尹避席再拜而賀曰：臣聞天道無親，唯德是輔，王有仁德，天之所奉也。病不為傷，是昔也。惠王之後而蛭出，心腹之積皆愈。

鄒穆公食不衆味，衣不雜采，自刻以廣民，親賢以定國，親民猶子，臣下順從，若手之投心也。故以鄒之細，魯，衛不敢輕，齊，楚不能脅，穆公死，鄒之百姓，若失慈父，四境之鄰於鄒者，士民向方而道哭，琴瑟無音，期年而後始復，故愛出者愛反，福往者福來。

宋康王之時，有雀生鸇於城之陬，使史占之。曰：小而生大，必霸天下，康王大喜，於是滅滕，伐諸侯，取淮北之地，乃愈自信，欲霸之亟成，射天笞地，斬社稷而焚之，罵國老之諫者，為無頭之冠，以示有勇，國人大駭，齊王聞而伐之，民散，城不守，王乃逃而死，故見祥而為不可，祥必為禍。

懷王問於賈君曰：人之謂知道者為先生，何也。對曰：此博號也。大者在人主，中者在卿大夫，下者在布衣之士，乃其正名，非為先生也。為先醒也。彼世主未學道理，則嘿然惛於得失，不知治亂存亡之所以然，忙忙猶醉也。而賢主者學問不倦，好道不厭，慧然先達於道理矣。故未治也。知所以治，未亂也。知所以亂，未安也。知所以安，未危也。知所以危，故昭然先寤乎所以存亡矣。故曰先醒，譬猶俱醉而獨先發也。故世主有先醒者，有後醒者，有不醒者，昔楚莊王與晉人戰，大克，歸過申侯之邑，申侯進飯，日中而王不食，申侯請罪。王喟然嘆曰：非子之罪也。吾聞之曰：其君賢君也。而又有師者王，其君中君也。而有師者霸，其君下君也。而羣臣又莫若者亡，今我下君也。而羣臣又莫若也。吾聞之，世不絕賢，天下有賢，而我獨不得，若吾生者，何以食為，故莊王戰服大國，義從諸侯，思得賢佐，日中忘飯，可謂明君矣。此之謂先寤所以存亡，此先醒者也。昔宋昭公出亡至乎境。喟然嘆曰：嗚呼，吾知所以亡失矣。被服而立，侍御者數百人，無不曰吾君聖者，內外不聞吾過，吾是以至此，吾困宜矣。於是革心易行，晝學道而昔講之，二年而美聞，宋人迎而復之，卒為賢君，謚為昭公，既亡矣。而乃寤所以存亡，此後醒者也。昔者虢君驕恣自伐，諂諛親貴，諫臣誅逐，政治踳亂，國人不服，晉師伐之，虢君出走。至於澤中曰：吾渴而欲飲，其御乃進清酒。曰：吾飢而欲食，御進腶脯粱糗。虢君喜曰：何給也。御曰：儲之久矣。曰：何故儲之。對曰：為君出亡而道飢渴也。君曰：子知寡人之亡也。對曰：知之。曰：知之何不以不以作以不諫。對曰：君好諂諛而惡至言，臣願諫，恐先亡，虢君作色而怒。御謝曰：臣之言過也。君曰：吾所以亡者，誠何也。其御曰：君不知也。君之所上所下有以字亡者，以大賢也。虢君曰：賢，人之所以存也。乃亡何也。對曰：天下之君皆不肖，疾君之獨賢也。故亡。虢君喜笑曰：嗟，賢故若是苦耶，遂徒行而逃於山中，飢倦，枕御膝而臥，御以塊自代而去，君遂餓死，為禽獸食，此已亡矣。猶不寤所以存亡，此不醒者也。

梁大夫有宋就者，為邊縣令，與楚鄰界，梁之邊亭，與楚之邊亭皆種瓜，梁之邊亭，劬力而數灌其瓜，瓜美，楚人窳而希灌其瓜，瓜惡，楚令怒其亭瓜之惡也。楚亭惡梁亭之賢己，因往夜竊搔梁亭之瓜，皆有華華作死焦者矣。宋就令人往竊為楚亭，夜善灌其瓜，其瓜日以美，楚亭怪而察之，則乃梁亭亭下有之梁為二字也。楚王聞之，悅梁之陰讓也。乃謝以重幣，而請交於梁王，故梁楚之歡，由宋就始。語曰：轉敗而為功，因禍而為福。老子曰：報怨以德，此之謂也。

翟王使者之楚，王欲夸之，故饗客於章華之臺，上者三休乃至其上。楚王曰：翟國亦有此臺乎。使者對曰：不，翟窶國也。惡見此臺，翟王之自為室也。堂高三尺，萯葺萯葺作茆茨弗剪，采椽不刮，然且翟王猶以為作之者大苦，居之者大逸，翟國惡見此臺也。楚王媿焉。

王者官人有六等，一曰師，二曰友，三曰大臣，四曰左右，五曰侍御，六曰廝役，智足以為原泉，行足以為表儀，問焉則應，求焉則得，入人之家，足以重人之家，入人之國，足以重人之國者，謂之師，智足以為礱厲，行足以為輔助，明於進賢，敢於退不肖，內相匡正，外相揚美，謂之友，智足以謀國事，行足以為民率，仁足以合上下之歡，國有法則退而守之，君有難則能死之，職之所守，君不以阿私托者，大臣也。修身正行，不怍於鄕曲，道路談說，不怍於朝廷，執戟居前，能舉君之失過，不難以死持之者，左右也。不貪於財，不淫於色，事君不敢有二心，君有失過，雖不能正諫，以死持之，愁悴有憂色，不勸聽從者，侍御也。柔色傴僂，唯諛之行，唯言之聽，以睚眦之間事君者，廝役也。故與師為國者帝，與友為國者王，與大臣為國者霸，與左右為國者强，與侍御為國者，若存若亡，與廝役為國者，亡可立而待。

聞之，於政民無不為本也政下有也字，國以為本，君以為本，吏以為本，故國以民為安危，君以民為威侮，吏以民為貴賤，此之謂民無不為本也。民無不為命也。國以為命，君以為命，吏以為命，故國以民為存亡，君以民為盲明，吏以民為賢不肖，此之謂民無不為命也。民無不為功也。故國以為功，君以為功，吏以為功，故國以民為興壞，君以民為强弱，吏以民為能否，此之謂民無不為功也。故夫民者，至賤而不可簡也。至愚而不可欺也。故自古而至於今，與民為仇者，有遲有速，而民必勝之矣。道也者，福之本也。祥也者，福之榮也。無道者，必禍之本必禍之本作必失福之本，不祥者，必失福之榮矣。故行而不緣道者，其言也必不顧義矣。故紂自謂天王也。而桀自謂天子也。已滅之後，民以罵也。以此觀之，則位不足以為尊，而號不足以為榮矣。故君子之貴也。士民貴之，故謂之貴，故君子之富也。士民樂之，故謂之富，故君子之貴也。與民以福，故士民貴之，故君子之富也。與民以財，故士民樂之。

君能為善，則吏必能為善矣。吏能為善，則民必能為善矣。故民之不善，吏之罪也。吏之不善，君之過也。嗚呼，戒之戒之，故夫士民者，率之以道，然後士民道也。率之以義，然後士民義也。率之以忠，然後士民忠也。率之以信，然後士民信也。故為人君者出其令也。其如聲，士民學之，其如響，曲折而從君，其如影。

渚澤有枯水，而國無枯士矣。故有不能求士之君，而無不可得之士，故有不能治民之吏，而無不可治之人，故君明而吏賢矣。吏賢而民治矣。故見其民而知其君矣。故君功見於選士，吏功見於治民，王者有易政而無易國，有易吏而無易民，故因是國也而為安，因是民也而為治，是以湯以桀之亂民為治，武王以紂之北卒為强。

周武王問鬻子曰：寡人願守而必存，攻而必得，戰而必勝，則吾為此奈何。鬻子對曰：攻守戰勝同道，而和與嚴其備也。故曰：和可以守，而嚴可以守，嚴不若和之固也。和可以攻而嚴可以攻，嚴不若和之得也。和可以戰而嚴可以戰，嚴不若和之勝也。則唯由和而可也。故諸侯發政施令，政平於人者，謂之文政矣。諸侯接士，而使吏禮恭於人者，謂之文禮矣。諸侯聽獄斷治，刑仁於人者，謂之文誅矣。故三文行於政，立於治，陳於行，其由此守而不存，攻而不得，戰而不勝者，自古而至於今，未之嘗聞也。今也君王欲守而必存，攻而必得，戰而必勝，則唯由此為可也。武王曰：受命矣。

周成王曰：寡人聞之，聖在上位，使民富且壽云，若夫富則可為也。壽則不在天乎。鬻子對曰：聖人在上位，則天下無軍兵之事，民不私相殺，則民免於一死，而得一生矣。君積於道，而吏積於德，而民積於用力，故婦人為其所衣，丈夫為其所食，則民無凍餓，則民免於二死，而得二生矣。君積於仁而吏積於愛，而民積於財財作順，刑罰廢矣。而民無夭竭夭竭作大過之誅，則民免於三死，而得三生矣。使民有時，而用之有節，則民無厲疾，則民免於四死，而得四生矣。興賢良以禁邪惡，賢人必用，不肖人不作，則民得其命矣。故夫富且壽者，聖王之功也。王曰：受命矣。

殷湯放桀，武王殺紂，此天下之所同聞也。為人臣而放其君，為人下而殺其上，天下之至逆也。而所以長有天下者，以其為天下開利除害，以義繼之也。故聲名稱於天下，而傳於後世，以其後世之無以其後世之五字隱其惡，而揚其德美，立其功烈，而傳於久遠，故天下皆稱聖帝至治，其道之也當矣。

