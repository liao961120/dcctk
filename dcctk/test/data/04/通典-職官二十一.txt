*秩品四

後周　隋

後周官品：六卿屬官之外，內外眾職，亦多參秦漢。

正九命：太師　太傅　太保　王爵　國公　柱國大將軍　大將軍

九命：驃騎大將軍　開府儀軍三司建德四年，改為開府儀同大將軍，仍增置上開府儀同大將軍。　車騎大將軍　儀同三司建德四年，改為儀同大將軍，仍增置上儀同大將軍。　雍州牧

正八命：少師　少傅　少保　侯爵　驃騎將軍　左光祿大夫　車騎將軍　右光祿大夫　刺史戶三萬以上者

八命：四征將軍　左金紫光祿大夫　中軍、鎮軍、撫軍將軍　右金紫光祿大夫　大都督刺史二萬戶以上者　京兆尹

正七命：大冢宰　大司徒　大宗伯　大司馬　大司寇　大司空　伯爵　四平將軍　左銀青光祿大夫　前後左右四將軍　右銀青光祿大夫　帥都督　柱國大將軍府長史、司馬、司錄刺史萬戶以上者

七命：冠軍將軍　太中大夫　輔國將軍　中散大夫　都督　刺史戶五千以上者　郡守萬五千戶以上者

正六命：小冢宰、小司徒、小宗伯、小司馬、小司寇、小司空等上大夫　子爵　鎮遠將軍　諫議大夫　建忠將軍　諮議大夫　別將開府長史、司馬、司錄　刺史戶不滿五千以下者郡守萬戶以上者

六命：中堅將軍　左中郎將　寧朔將軍　儀同府、正八命州長史，司馬，司錄　右中郎將郡守戶五千以上者　大呼藥

正五命：天官：司會、宗師、左宮伯、御正、御伯、主膳、太府、計部等中大夫　地官：鄉伯、左右遂伯、每方稍伯、每方縣伯、每方畿伯、每方載師、師氏等中大夫　春官：禮部、守廟、典祀、內史、太史、大司樂等中大夫　夏官：軍司馬、職方、吏部、右武伯、兵部、大馭、司右、駕部、武藏等中大夫　秋官：司憲、刑部、蕃部、賓部等中大夫　冬官：工部、匠師、司木、司土、司金、司水等中大夫　男爵　寧遠將軍　左員外常侍　揚烈將軍　右員外常侍　統軍　驃騎車騎將軍府、八命州長史，司馬，司錄　柱國大將軍府中郎掾屬　郡守千戶以上者　長安、萬年令

五命：伏波將軍　奉車都尉　輕車將軍　奉騎都尉　四征中鎮撫軍將軍府、正七命州長史，司馬，司錄　開府中郎掾屬　郡守戶不滿一千以下者　縣令戶七千以上者　正八命州呼藥

正四命：天官；小宗師、小左宮伯、小御正、小膳部、大醫、小醫、小計部等下大夫　地官：小鄉伯、鄉大夫，每鄉小遂伯、遂大夫，每遂小稍伯、稍大夫，每稍小縣伯、縣大夫，每縣小畿伯、畿大夫，每畿小載師，小師氏、保氏、司倉、司門、司市、虞部等下大夫　春官：小守廟、小典祀、小內史、外史、典命、小史、小司樂、太學博士、太卜、太祝、司車路、夏采等下大夫　夏官：小職方、小吏部、小右武伯、小兵部、小馭、戎馭、齊馭、小司右、戎右、齊右、司射、小駕部、小武藏等下大夫　秋官：小刑部、掌朝、布憲、小蕃部、小賓部、司要、田正、司隸等下大夫　冬官：小匠師、小司木、小司土、小司金、小司水、司玉、司皮、司色、司織、司卉等下大夫公之孤卿　宣威將軍　虎賁給事　明威將軍　冗從給事　儀同府中郎掾屬　柱國大將軍府列曹參軍　四平前後左右將軍府、七命州長史，司馬，司錄　縣令戶四千以上者　八命州呼藥　八命州別駕

四命：襄威將軍　給事中　厲威將軍　奉朝請　軍主　開府列曹參軍　冠軍輔國將軍府、正六命州長史，司馬，司錄　縣令戶三千以上者　正七命州呼藥　正七命州別駕正八命州治中　七命郡丞

正三命：天官：司會、小宗師、宗正、小右宮伯、右中侍、小御正、主寢、御伯、掌式、小膳部、內膳、外膳、小醫、醫正、瘍醫、太府、玉府、內府、外府、左府、右府、縫工、染工、小計部、掌納、掌出、司內奄等上士　地官：民部吏、小鄉伯、鄉正、州長、每州小遂伯、遂正、小稍伯、稍正、小縣伯、縣正、小畿伯、畿正、小載師、司農、司均、司賦、司役、小師氏、保氏、司諫、司救、司媒、小司倉、小司門、小司市、小虞部等上士　春官：禮部、小守廟、小典祀、司郊、掌次、小內史、著作、小典命、司寂、小史、馮相、保章、小司樂、太學助教、小學博士、樂師、小卜、小祝、小司車路、守陵等上士　夏官：軍司馬、小職方、小吏部、司士、司勳、司錄、小右武伯、右虎賁率、右旅賁率、右射聲率、右驍騎率、右羽林率、右游擊率、小兵部、武環率、武候率、司固、道馭、田馭、小司右、賓右、道右、田右、小司射、司仗、小田駕部、左廄、右廄、典牝、典牡、獸醫等上士　秋官：司憲、小刑部、司刺、鄉法、遂法、稍法、縣法、畿法、方憲、小掌朝、掌察、小布憲、小蕃部、小掌交、司匡、小賓部、司儀、東掌客、南掌客、西掌客、北掌客、小司要、小田正、小司隸等上士　冬官：工部、小匠師、內匠、外匠、掌材、小司木、小司土、小司金、鍛工、函工、小司水、典壅、小司玉、小司皮、小司色、小司織、小司卉等上士　侯伯之孤卿　公之大夫　威烈將軍　左員外侍郎　討寇將軍　右員外侍郎　幢主　儀同府、正八命州列曹參軍　鎮遠、建忠、中堅、寧朔將軍府長史，司馬　柱國大將軍參軍　縣令戶五百以上者　七命州呼藥　正六命州別駕　正七命州治中　正六命郡丞

三命：蕩寇將軍　武騎常侍　蕩難將軍　武騎侍郎　戍主　開府參軍　驃騎車騎將軍府、八命州列曹參軍　寧遠、揚烈、伏波、輕車將軍府長史　縣令戶不滿五百以下者　正六命州呼藥　正六命州治中　六命郡丞

正二命：天官：司會、宗正、右侍、右前侍、右後侍、主寢、司服、給事、掌式、內膳、外膳、典庖、典饎、酒正、餚藏、掌醢、司鼎俎、掌冰、醫正、瘍醫、玉府、內府、外府、左府、右府、縫工、染工、掌納、掌出、小司內、內小臣奄、內司服奄、典婦功奄、巷伯等中士　地官：民部吏、小鄉伯、鄉正、州長、每州小遂伯、遂正、小稍伯、稍正、小縣伯、縣正、小畿伯、畿正、司封、司農、司均、司賦、司役、掌鹽、每地中士、掌遺、典牧、典牛、司諫、司救、司媒、土訓、誦訓、神倉、黍倉、稷倉、稻倉、豆倉、麥倉、米倉、鹽倉、典麴、典舂、典磑、掌節、宮門、城門、司關、均工、平準、泉府、山虞、澤虞、林衡、川衡、掌禽、掌囿、掌炭、掌芻等中士　春官：禮部、司几筵、司樽彝、掌鬱、司鬯、充犧、、司雞、司郊、司社、御史、著作、典瑞、典服、司寂、司玄、治禮、司謁、馮相、保章、小學助教、樂師、樂胥、司歌、司鐘磬、司鼓、司吹、司舞、籥章、掌散樂、典夷樂、典庸器、龜占、筮占、夢占、視祲、司巫、喪祝、甸祝、詛祝、神士、典路、司車、司常、守陵、掌墓、職喪等中士　夏官：軍司馬、土方、山師、川師、懷方、訓方、司士、司勳、司錄、右虎賁率、右旅賁率、右射聲率、右驍騎率、右羽林率、右游擊率、倅長、司固、司火、司辰、銜枚、司仗、左廄、右廄、典牝、典牡、典駝、典羊、獸醫、司袍襖、司弓矢、司甲、司槊、司刀盾等中士　秋官：司憲、司刺、鄉法、遂法、稍法、縣法、畿法、方憲、掌囚、掌察、司約、司盟、職金、掌璧、司厲、修閭、掌墐、禁殺戮、禁游、禁暴、司寤、掌交、司匡、司儀、東掌客、南掌客、西掌客、北掌客、掌訝、司環、野廬、象諝、掌財賄、司烜、伊耆氏、司調、司柞、司薙、掌犬、司跡、弋禽、捕獸、掌皮、弭妖、翦蠹、庶蠹、掌罪隸、掌夷隸、掌蠻隸、掌戎隸、掌狄隸、掌徒等中士　冬官：工部、內匠、外匠、司量、司準、司度、掌材、車工、角工、彝工、器工、弓工、箭工、盧工、復工、陶工、塗工、典丱、冶工、鑄工、鍛工、函工、雕工、典壅、掌津、舟工、典魚、典彘、●工、磬工、石工、裘工、履工、鞄工、韗工、韋工、膠工、毳工、繢工、漆工、油工、弁工、織絲、織綵、織枲、織組、竹工、籍工、罟工、紙工等中士　子男之孤卿　侯伯之大夫公之上士　殄寇將軍　強弩司馬　殄難將軍　積弩司馬　四征中鎮撫將軍府、正七命州列曹參軍　正五命郡丞

二命：掃寇將軍　武騎司馬　掃難將軍　武威司馬　四平前左右後將軍府、七命州列曹軍戍副　五命郡丞

正一命：天官：司會旅、宗正、右騎侍、右宗侍、右庶侍、右勳侍、主璽、食醫、外膳、典庖、典饎、酒正、餚藏、掌醢、司鼎俎、掌冰、主藥、正醫、瘍醫、內小臣奄、內司服奄、典婦功奄、巷伯奄等下士　地官：黨正旅、每黨司封、掌鹽、掌凢、典牧、典牛、土訓、誦訓、神倉、稷倉、黍倉、稻倉、豆倉、麥倉、米倉、鹽倉、典麴、典舂、典磑、掌節、宮門、城門、司關、均工、平準、泉府、山虞、澤虞、林衡、川衡、掌禽、掌囿、掌圃、掌炭、掌薪、掌芻等下士　春官：禮部旅、小守廟奄、司几筵、司樽彝、掌鬱、司鬯、充犧、司雞、司郊、司社、掌次、御史、校書、典瑞、典服、司玄、治禮、司謁、樂胥、司歌、司鐘磬、司鼓、司吹、司舞、籥章、掌散樂、典夷樂、典庸器、龜占、筮占、夢占、視祲、司巫、喪祝、甸祝、詛祝、神士、典路、司車、司常、小夏采、掌幕、職喪等下士　夏官：軍司馬旅、土方、山師、川師、懷方、訓方、右虎賁倅長、右旅賁倅長、右射聲倅長、右驍騎倅長、右羽林倅長、右游擊倅長、武環倅長、武候倅長、司火、司辰、銜枚、右廄閑長、典駝、典羊、獸醫、司袍襖、司弓矢、司槊、司甲、司刀盾等下士　秋官：司憲旅、小刑、掌囚、掌察、司約、司盟、職金、掌璧、司厲、脩閭、掌墐、禁殺戮、禁游、司寤、小蕃司行、掌訝、司環、野廬、象諝、掌貨賄、司烜、伊耆氏、司調、司柞、司薙、掌犬、司跡、弋禽、捕獸、掌皮、弭妖、翦蠹、庶蠹、掌罪隸、掌夷隸、掌蠻隸、掌戎隸、掌狄隸、掌徒等下士　冬官：工部旅、司量、司準、司皮、掌材、車工、角工、彝工、器工、弓工、箭工、盧工、復工、陶工、塗工、典丱、冶工、鑄工、鍛工、函工、雕工、典壅、掌津、舟工、典魚、典彘、●工、磬工、石工、裘工、屨工、鞄工、韗工、韋工、膠工、毳工、繢工、漆工、油工、弁工、織絲、織綵、織枲、織組、竹工、籍工、罟工、紙工等下士　子男之大夫　公之中士　侯伯之上士　曠野將軍　殿中司馬橫野將軍　員外司馬　冠軍輔國將軍府、正六命州列曹參軍

一命：山林都尉　武威將軍　淮海都尉　武牙將軍　鎮遠、建忠、中堅、寧朔、寧遠、揚烈、伏波、輕車將軍府列曹參軍

右按所建六官并徒屬及府史雜色職掌人二萬一千七十三人。二千九百八十九人諸色官，萬八千八十四人府史、學生、算生、書生、醫生、倅長、虎賁、驍騎、羽林、游擊、奉車、馭夫、武環、武候、卜筮、占夢、視祲、相生等人也。其六官之外，兼用秦漢等官及州郡官吏之數，並未詳。按九命之中，分為正命，若今之上下階。謂王朝之官為內命，謂諸侯及州縣官為外命。

隋官品令：此開皇中制也。至煬帝，除上下階，唯留正從九品。　其餘官品，亦多升降。

流內：正一品：太師　太傅　太保　王爵　太尉公　司徒公　司空公

從一品：上柱國　郡王爵　國公爵　開國郡公爵　開國縣公爵

正二品：柱國　太子太師　太子太傅　太子太保　特進　尚書令　左右光祿大夫　開國侯爵

從二品：上大將軍　尚書左右僕射　雍州牧　金紫光祿大夫

正三品：大將軍　吏部尚書　太常卿　光祿卿　衛尉卿　太子少師　太子少傅　太子少保　納言　內史令　左右衛大將軍　左右武衛大將軍　左右武候大將軍　領左右大將軍　禮部尚書　兵部尚書　都官尚書　度支尚書　工部尚書　宗正卿　太僕卿　大理卿　鴻臚卿　司農卿　太府卿　上州刺史　京兆尹　祕書監　銀青光祿大夫　開國伯爵

從三品：上開府儀同三司　散騎常侍　左右衛將軍　左右武衛將軍　左右武候將軍　領左右將軍　左右監門將軍　國子祭酒　御史大夫　將作大匠　中州刺史　親王師　朝議大夫

正四品：驃騎將軍　開府儀同三司　太常少卿　光祿少卿　衛尉少卿　太子左右衛率　太子左右宗衛率　太子左右內率　尚書吏部侍郎　給事黃門侍郎　太子左庶子　宗正少卿　太僕少卿　大理少卿　鴻臚少卿　司農少卿　太府少卿　下州刺史

以前上階：內史侍郎　太子右庶子　通直散騎常侍　左右監門郎將　朝散大夫　開國子爵

從四品：上儀同三司　尚書左丞　太子左右衛副率　太子左右宗衛副率　太子左右內副率　太子左右監門率　上郡太守　雍州別駕　親王府長史　太子家令　太子率更令　太子僕　內侍　城門校尉

以前上階：尚書右丞　上鎮將　雍州贊治　直閤將軍　親王府司馬　諫議大夫

正五品：車騎將軍　儀同三司　內常侍　祕書丞　國子博士　散騎侍郎　太子內舍人　太子左右監門副率　員外散騎常侍　上州長史　親王府諮議參軍　開國男爵

以前上階：尚食典御　尚藥典御　上州司馬

從五品：著作郎　通直散騎侍郎　中郡太守　直寢　太子洗馬　中州長史　奉車都尉

以前上階：都水使者　治書侍御史　大興、長安令　大理司直　直齋　太子直閤　京兆郡丞　中州司馬　中鎮將　上鎮副　內給事　駙馬都尉　親王友　員外散騎侍郎

正六品：翊軍將軍　翊師將軍　尚書諸曹侍郎　內史舍人　下郡太守　大都督　親王府掾屬　下州長史

以前上階：四征將軍東南西北。　三將軍內軍、鎮軍、撫軍。　大理正、監、評　千牛備身左右　左右監門校尉　內尚食典御　御府監　符璽監　殿內監　太子內直監　下州司馬　下鎮將　中鎮副

從六品：四平將軍平東、平西、平南、平北。　四將軍前軍、後軍、左軍、右軍。　通事舍人　親王文學　帥都督　左右領軍府長史　太子直寢　親王府主簿　親王府錄事參軍　太子門大夫給事　上縣令

以前上階：冠軍將軍　輔國將軍　太子舍人　直後　三寺丞　親王府功曹、記室、倉戶曹等參軍　城門直長　太子直齋　太子副直監　太子典內　左右領軍府司馬　下鎮副

正七品：鎮遠將軍　安遠將軍　員外散騎侍郎　御醫　左右衛府長史　左右武衛府長史　左右武候府長史　領左右府長史　親衛　親王府諸曹參軍事

以前上階：建威將軍　寧朔將軍　六寺丞　祕書郎　著作佐郎　太子千牛備身　太子備身左右尚食直長　尚藥直長　左右監門直長　太子通事舍人　左右衛府司馬　左右武衛府司馬　領左右府司馬　左右武候府司馬　都督　太子典膳監　太子藥藏監　太子齋帥　上戍主

從七品：寧遠將軍　振威將軍　左右監門府長史　太子左右衛率府長史　太子左右宗衛率府長史　太子左右虞候府長史　太子左右內率府長史　符璽直長　御府直長　殿內直長　上州錄事參軍　左右領軍府掾屬　親王府東西閤祭酒中縣令　上郡丞　太子親衛　將作丞　勳衛　親王府參軍事　上鎮長史

以前上階：伏波將軍　輕車將軍　太學博士　太常博士　武騎常侍　奉朝請　國子助教　親王府諸曹行參軍　太子直後　太子左右監門直長　大興、長安縣丞　太子侍醫　侍御史太史令　上州諸曹參軍　左右監門府司馬　太子左右衛率府司馬　太子左右宗衛率府司馬　太子左右虞候府司馬　太子左右內率府司馬　上鎮司馬

正八品：宣威將軍　明威將軍　協律郎　都水丞　殿內將軍　太子左右監門率府長史　別將　下縣令　中郡丞　中州錄事參軍　上州諸曹行參軍　親王府行參軍　左右領軍府錄事參軍　中鎮長史　太子內坊丞　太子勳衛

以前上階：襄威將軍　厲威將軍　殿中侍御史　掖庭令　宮闈令　上署令公車、郊社、太廟、太祝、平準、太樂、驊騮、武庫、典客、鉤盾、左藏、太倉、太官、左尚方、右尚方、司染、典農、京市、鼓吹。　太子左右監門率府司馬　中州諸曹參軍　左右衛府錄事參軍　左右武衛府錄事參軍　左右武候府錄事參軍　左右領軍府諸曹參軍　內尚食丞　中戍主　上戍副

從八品：威戎將軍　討寇將軍　四門博士　主書　門下錄事　尚書都事　監察御史　內謁者監　上關令　中署令太醫、右藏、黃藏、守宮、華林、上林、乘黃、龍廄、衣冠、左校、右校、牛羊、掌冶、導官、典牧。　下郡丞　下州錄事參軍　中州諸曹行參軍　備身　左右衛府諸曹參軍　左右武衛府諸曹參軍　左右領左右府諸曹參軍　左右武候府諸曹參軍　左右領軍府諸曹行參軍　太子左右衛率府錄事參軍　太子左右宗衛府錄事參軍　下鎮長史　太子翊衛

以前上階：盪寇將軍　盪難將軍　親王府長兼行參軍　親王府典籤　員外將軍　統軍　太子三寺丞　中關令　奚官令　內僕令　下署令諸陵、肴藏、崇玄、太卜、車府、清商、司儀、良醞、掌醢、甄官、廩犧。　上津尉　下州諸曹參軍　左右衛府諸曹行參軍　左右武衛府諸曹行參軍　左右武候府諸曹行參軍　領左右府鎧曹行參軍　左右監門府諸曹參軍　太子左右衛率府諸曹參軍　太子左右宗衛率府諸曹參軍　太子左右虞候府諸曹參軍　太子左右內率府諸曹參軍　掌船局都尉　上鎮諸曹參軍　上縣丞　上郡尉

正九品：殄寇將軍　殄難將軍　太學助教　太子備身　大理寺律博士　諸校書郎　都水參軍內史錄事　內謁者令　內寺伯　中縣丞　下關令　中津尉　下州諸曹行參軍　上州行參軍　左右監門府鎧曹行參軍　太子左右衛率府諸曹行參軍　太子左右宗衛率府諸曹行參軍　太子左右虞候府諸曹行參軍　太子左右內率府鎧曹行參軍　左右領軍府行參軍　中鎮諸曹參軍　上鎮士曹行參軍　中郡尉

以前上階：掃寇將軍　掃難將軍　殿內司馬督　太子食官令　太子典倉令　太子司藏令　尚醫　軍主　太史丞　掖庭局丞　宮闈局丞　上署丞　太子左右監門率府諸曹參軍　中州行參軍　左右衛府行參軍　左右武衛府行參軍　左右武候府行參軍　上州典籤下戍主　上關丞　太子典膳丞　太子藥藏丞　下郡尉　典客署掌客　司辰師

從九品：曠野將軍　橫野將軍　掖庭局宮教博士　太祝　太子廄牧令　太子校書　下縣丞　中署丞　左右監門率府鎧曹行參軍　下州行參軍　中州典籤　左右監門府行參軍　太子左右衛率府行參軍　太子左右宗衛率府行參軍　太子左右虞候府行參軍　正字　太子內坊丞直　中關丞　上津丞　下鎮諸曹參軍　中鎮士曹行參軍　上縣尉

以前上階：偏將軍　裨將軍　四門助教　書學博士　算學博士　治禮郎　員外司馬督　幢主　奚官局丞　內僕局丞　下署丞　下州典籤　內謁者局丞　中津丞　中縣尉　太子正字　太史監候　太官監膳　御府局監　左右校署監作　掖庭局監作　太史曹司曆　諸樂師

視流內：視正二品：行臺尚書令　視從二品：上總管　行臺尚書僕射　視正三品：中總管行臺諸曹尚書　視從三品：下總管　視從四品：行臺尚書左右丞　視從五品：同州總監　隴右牧總監　視正六品：行臺諸曹侍郎　視從六品：上柱國、嗣王、郡王、柱國府長史司馬　上柱國、嗣王、郡王、柱國府諮議參軍　鹽池總監　同州總副監　隴右牧總副監　王、二王後國令　視正七品：上大將軍、大將軍府長史，司馬上柱國、嗣王、郡王、柱國府掾屬　嗣王文學　公國令　王、二王後大農尉，典衛　視從七品：上開府、開府長史，司馬　上大將軍、大將軍府掾屬　上柱國、嗣王、郡王、柱國府諸曹參軍事　鹽池總副監　鹽州牧監　諸屯監　國子學生　侯伯國令　公國大農尉、典衛　雍州薩保　視正八品：上儀同、儀同府長史，司馬　上大將軍、大將軍府諸曹參軍事　上柱國、嗣王、郡王、柱國府參軍　上柱國、嗣王、郡王、柱國府諸曹行參軍行臺諸監　同州諸監　鹽池四面監　皮毛監　岐州監　同州總監丞　隴右牧總監丞　諸大冶監　雍州州都、郡正、主簿　子男國令　侯伯國大農尉、典衛　王、二王後國常侍

視從八品：行臺尚書、都事　上開府、開府諸曹參軍　上大將軍、大將軍府參軍事　上大將軍、大將軍府諸曹行參軍　上柱國、嗣王、郡王、柱國府行參軍　五嶽、四瀆、吳山令　鹽池四面副監　皮毛副監　諸州州都、主簿　行臺諸副監　諸屯副監　諸中冶監　諸緣邊交市監　鹽池總監丞　雍州西曹書佐、諸曹從事　京兆郡正、功曹　太學學生　子男國大農、典衛　視正九品：開府法曹行參軍　上儀同、儀同府諸曹參軍　上大將軍、大將軍府行參軍　上柱國、嗣王、郡王、柱國府典籤　同州諸副監　岐州副監　諸小冶監　鹽州牧監丞　諸大冶監丞　諸緣邊交市副監　諸郡正、功曹　京兆郡主簿　雍州部郡從事　諸州西曹書佐、祭酒從事　公國常侍　王、二王後國侍郎　公主家令　諸州胡二百戶以上薩保　視從九品：儀同府法曹行參軍上開府、開府行參軍　上大將軍、大將軍府典籤　上儀同、儀同府行參軍　上開府典籤行臺諸監丞　鹽池四面監丞　皮毛監丞　諸中冶監丞　四門學生　諸郡主簿　諸州部郡從事　雍州武猛從事　大興長安縣正、功曹　大興長安縣主簿　侯伯國常侍　子男國常侍　公國侍郎

右內外文武員凡萬二千五百七十六人。內官二千五百八十一員，外官郡縣九千九百九十五員。又內職掌醫師、卜師、巫覡、掌醞、獸醫、博士、京市長、麴倉督并太學學生、刻漏生、千牛、門尉、門候之事令史及外職掌郡縣佐史、族正、里正等，總十八萬三千三百六十一人。內千六百六十四人，外十八萬一千六百九十七人。都計內外文武官及胥總十九萬五千九百三十七人。煬帝三年定令，品自第一至第九，唯置正從，而除上下階。又定朝之班序，以品之高卑為列。品同則以省府為前後，省府同則以局署為前後。

