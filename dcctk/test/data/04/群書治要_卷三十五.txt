夫至人之治也。弃其聰明，滅其文章，依道廢智，與民同出乎公，約其所守，寡其所求，去其誘慕，除其嗜欲，損其思慮，約其所守即察矣。寡其所求即得矣。

水之性欲清，沙石穢之，人之性欲平，嗜欲害之，唯聖人能遺物反己，不以智本書智作身役物，不以欲滑和，是以高而不危，安而不傾也。故聽善言便計，雖愚者知悅之，稱聖德高行，雖不肖者知慕之，悅之者衆而用之者寡，慕之者多而行之者少。

夫水濁者魚噞，政苛即即作者民亂，上多欲即下多詐，上煩擾即下不定，上多求即下交争，不治其本，而救之於末，無以異於鑿渠而止水，抱薪而救火也。聖人事省而治，求寡而贍，不施而仁，不言而信，不求而得，不為而成，懷自然，保至真，抱道推誠，天下從之，如響之應聲，影之象形，所修者本也。

冬日之陽，夏日之陰，萬物歸之，而莫之使也。至精之感，弗召自來，不去自往，不知所為者，而功自成，待目而照見，待言而使令，其於以治難矣。皋陶喑而為大理，天下無虐刑，師曠瞽而為大宰，晉國無亂政，不言之令，不視之見，聖人所以為師也。民之化上，不從其言，從其所行也。故人君好勇，而國家多難，人君好色，而國多昏亂，故聖人精誠形於內，好憎明於外，出言以副情，發號以明旨，是故刑罰不足以移風，殺戮不足以禁奸，唯神化為貴也。夫至精為神，精之所動，若春氣之生，秋氣之殺也。故治人者慎所以感也。

聖人之從事也。所由異路而同歸，其存亡定傾若一，志不忘乎欲利人也。故秦，楚，燕，魏之歌，異轉而皆樂，九夷八狄之哭，異聲而皆哀，夫歌者樂之徵也。哭者哀之效也。愔愔於中而應於外，故在所以感之矣。聖人之心，日夜不忘乎欲利人，其澤之所及亦遠也。

夫至人精誠內形，德流四方，見天下有利，喜而不忘，見天下有害，憂若有喪，夫憂民之憂者，民亦憂其憂，樂人之樂者，人亦樂其樂，故樂以天下，憂以天下，然而不王者，未之有也。大人行可悅之政，人而人而作而人莫不順其令，令順即從小而致大，令逆即以善為害，以成為敗。

九作十。

神者，智之淵也。神清則智明，智者心之符也。智公既心平，人莫鑒於流水而鑒於澄水二十子全書水作潦者，以其清且静也。故神清意平，乃能形物之情也。天道極即反，盈則損，物盛則衰，日中而移，月滿則虧，樂終而悲，是故聰明廣智守以愚，多聞博辨守以儉，武力勇毅守以畏，富貴廣大守以狹，德施天下守以讓，此五者，先王所以守天下也。

人之情，服於德，不服於力，故古之聖王，以其言下人，以其身後人，即天下推而不厭，戴而不重，此德有餘而氣順也。故知與之為得得作取，知後之為先，即幾道矣。

文子問道老子曰：夫道者，小行之小得福，大行之大得福，盡行之天下服。

文子問德，仁，義，禮。老子曰：德者民之所貴也。仁者人之所懷也。義者民之所畏也。禮者民之所敬也。此四者，聖人之所以御萬物也。君子無德即下怨，無仁即下争，無義即下異異作暴，無禮即下亂，四經不立，謂之無道，無道而不亡者，未之有也。

心之精者，可以神化而不可以說道，故同言而信，信在言前，同令而行，行在令外，聖人在上，民化如神，情以先之也。動於上不應於下者，情令殊也。三月嬰兒，未知利害，而慈母之憂之憂作愛之喻焉喻焉作逾篤者，情也。故言之用者小，不言之用者大矣。夫信，君子之言也。忠，君子之意也。忠信形於內，感動應乎外，賢聖之化也。

能成霸王者，必得勝者也。能勝敵者，必强者也。能强者，必用人力者也。能用人力者，必得人心者也。能得人心者，必自得者也。能自得者，必柔弱者也。

日月欲明，浮雲蓋之，河水欲清，沙土穢之，叢蘭欲修，秋風敗之，人性欲平，嗜欲害之，蒙塵而欲無眯，不可得也。山致其高而雲雨起焉。水致其深而蛟龍生焉。君子致其道而德澤流焉。夫有陰德者必有陽報，有隱行者必有昭名。

相坐之法立，即百姓怨，减爵之令張，即功臣叛，故察於刀筆之迹者，即不知治亂之本，習於行陳之事者，即不知廟戰之權，聖人先見福於重關之內，慮患於冥冥之外，愚者惑於小利而忘大害，故事有利於小而害於大，得於此而亡於彼，故仁莫大於愛人也。智莫大於知人也。爱人即無冤刑，知人即無亂政。

見本而知末，執一而應萬，謂之術，居知所為，行知所之，事知所乘，動知所止，謂之道，言出於口，不可止於人，行發於近，不可禁於遠，事者難成易敗，名者難立易廢，凡人皆以輕小害，易微事，以至於大患也。

夫積愛成福，積憎成禍，人皆知救患，莫知使患無生，夫使患無生，易於救患，今人不務使患無生，而務於救之，雖神聖人，不能為謀也。患禍之所由來，萬萬無方，故聖人深居以避害，静默以待時，小人不知禍福之門，動作無作字而陷於刑，雖曲為之備，不足以全身，故上士先避患而後就利，先遠辱而後求名，故聖人常從事於無形之外，而不留心盡慮無盡慮二字於已成之內，是以患禍無由至，非譽不能塵垢也。

凡人之道，心欲小，志欲大，智欲圓，行欲方，能欲多，事欲少，所謂心小者，慮患未生，戒禍慎微，不敢縱其欲者也。志大者，兼包萬國，一齊殊俗，是非輻凑，中為之轂也。智圓者，終始無端，方流四遠，深深作淵泉而不竭也。行方者，直立而不撓，素白而不污，窮不易操，達不肆志也。能多者，文武備具，動静中儀也。事少者，執約為治廣，處静以持躁也。故心小者，禁於微也。志大者，無不懷也。智圓者，無不知也。行方者，有不為也。能多者，無不治也。事少者，約所持也。故聖人之於善也。無小而不行，其於過也。無微而不改，行不用巫祝，而鬼神不敢先，可謂至貴矣。然而戰戰慄慄，日慎一日，是以無為而有成。

有功，離仁義者即見疑，有罪，不失仁心不失仁心作有仁義者必見信，故仁義者，事之常順也。天下之尊爵也。雖謀得計當，慮患而患解，圖國而國存，其事有離仁義者，其功必不遂矣。言雖言雖字倒無中於策，其計無益於國，而心周於君，合於仁義者，身必存矣。故曰：百言百當，不若舍趣而審仁義也。

教本乎君子，小人被其澤，利本乎小人，君子享其功，使君子小人，各得其宜，即通功易食而道達矣。人多欲即傷義，多憂即害智，故治國樂其所以存，亡亡作虐國樂其所以亡，水下流而廣大，君下臣而聰明，君不與臣争功而治道通，故君根本也。臣枝葉也。根本不美而枝葉茂者，未之有也。

慈父之愛子也。非求報也。不可內解於心，聖人之養民，非求為己用也。性不能已也。及恃其力，賴其功勛，而必窮矣。有以為，即恩不接矣。故用衆人之所愛，即得衆人之力，舉衆人之所善，即得衆人之心，見所始，即知所終矣。

人之將疾也。必先不甘魚肉之味，國之將亡也。必先惡忠臣之語，故疾之將死者，不可為良醫，國之將亡者，不可為忠謀，古者親近不以言，來遠不以言，使近者悅，遠者來，與民同欲即和，與民同守即固，與民同念即智，得民力者富，得民譽者顯，行有召寇，言有致禍。

道自然二十子全書無道字。

昔者，堯之治天下，其導民也。水處者漁，山處者木山處者木作林處者采，谷處者牧，陸處者田，地宜其事，事宜其械，械便其人，如是，則民得以所有易所無，以所巧易所拙也。是以離叛者寡，聽從者衆，若風之過箭箭作蕭忽然感之，各以清濁應矣。物莫不就其所利，避其所害，是以鄰國相望，鷄狗之音相聞，而足迹不接於諸侯之境，車軌不結於千里之外，皆安其居也。夫亂國若盛，治國若虛，亡國若不足，存國若有餘，虛者非無人，各守其職也。盛者非多人，皆徼於末也。有餘者非多財，欲節事寡也。不足者非無貨，民躁躁作鮮而費多也。故先王之法，非所作也。所因也。其禁誅，非所為也。所守也。上德之道也。

以道治天下，非易民性也。因其有而條暢之，故瀆水者因水之流，産稼者因地之宜，征伐者因民之欲，能因即無敵於天下矣。故先王之制法，因民之性，而為之節文，無其性，無其養養作資不可使遵道也。人之性有仁義之資，非聖王為之法度，不可使向方也。因其所惡以禁奸，故刑罰不用，威行如神矣。因其性，即天下聽從，咈其性，即法度張而不用。

帝者貴其德也。王者尚其義也。霸者迫迫作通於理也。道狹然後任智，德薄然後任刑，明淺然後任察。

王道者處無為之事，行不言之教，因循任下，責成不勞，謀無失策，舉無過事，進退應時，動静循理，美醜弗好憎，賞罰不喜怒，其聽治也。虛心弱志，是故羣臣輻凑并進，無愚智不肖，莫不盡其能，君得所以制臣，臣得所以事君，即治國之道明矣。

智而好問者聖，勇而好同者勝，乘衆人之知，即無不任也。用衆人之力，即無不勝也。用衆人之力，烏獲不足恃也。乘衆人之勢，天下不足用也。故聖人舉事，未嘗不因其資而用之也。有一功者處一位，有一能者服一事，力勝其任，即舉者不重也。能勝其事，即為者弗難也。聖人兼而用之，故人無弃人，物無弃財矣。

所謂無為者，非謂其引之不來，推之不往，迫而不應，感而不動，堅滯而不流，捲握而不散也。謂其私志不入公道，嗜欲不枉正術，循理而舉事，因資而立功，推自然之勢也。聖人不耻身之賤，惡道之不行，不憂命之短，憂百姓之窮也。故常虛而無為，抱素見樸，不與物雜。

古之立帝王者，非以奉養其欲也。聖人之踐位者，非以逸樂其身也。為天下之民强掩掩作陵弱，衆暴寡，詐者欺愚，勇者侵怯，又為其懷智詐不以相教，積財貨不以相分，故立天子以齊一之，為一人明不能遍照海內，故立三公九卿以輔翼之，為絕國殊俗不得被澤，故立諸侯以教誨之，是以地無不任，時無不應，官無隱事，國無遺利，所以衣寒食飢，養老弱，息勞倦，無不以也。神農形悴，堯瘦癯，舜梨黑，禹胼胝，伊尹負鼎而幹湯，呂望鼓刀而入周，百里奚傳賣，管仲束縛，孔子無黔突，墨子無暖席，非以貪禄慕位，將欲起天下之利，除萬民之害也。自天子至于庶人，四體不勤，思慮不用，於事贍者，未之聞也。

治身，太上養神，其次養形，神清意平，百節皆寧，養生之本也。肥膚，充腹腸，開開作供嗜欲，養生之末也。治國，太上養化，其次正法，民交讓，争處卑，財利争受少，事力争就勞，日化上而遷善，不知其所以然，治之也。利賞而勸善，畏刑而不敢為非，法令正於上，百姓服於下，治之末也。上世養本，而下世事末。

欲治之主不世出，可與治之臣不萬一，以不世出求不萬一，此至治所以千歲不一至，霸王之功不世立也。順其善意，防其邪心，與民同出一道，即民性可善，風俗可美矣。所貴聖人者，非貴其隨罪而作刑也。貴其知亂之所生也。若縱之放僻淫逸，而禁之以法，隨之以刑，雖殘天下，不能禁其奸矣。

目悅五色，口欲滋味，耳淫五聲，七竅交争以害一性，日引邪欲竭其天和，身且不能治，柰天下何，所謂得天下者，非謂其履勢勢下有位字稱尊號也。言其運天下心，得天下力也。有南面之名，無一人之譽，此失天下者也。故桀紂不為王，湯武不為放也。天下得道，守在四夷，天下失道，守在左右。故曰：無恃其不吾奪，恃吾不可奪也。行可奪之道，而非篡殺之行，無益於持天下矣。

治世之職易守也。其事易為也。其禮易行也。其責易償也。是以人不兼官，官不兼事，農士農士作士農商工，鄉别州異，故農與農言藏，士與士言行，工與工言巧，商與商言數，是以士無遺行，工無苦事，農無廢功，商無折貨，各安其性也。夫先知遠見，人材之盛也。而治世不以責於民，博聞强志，口辨辭給，人智之溢也。而明主不以求於下，傲世賤物，不污於俗，士之伉行也。而治世不以為民化，故高不可及者，不以為人量，行不可逮者，不以為國俗，故人材不可專用，而度量道術，可世傳也。故國治可與愚守，而軍旅可與性與性作以法同，不待古之英俊，而人自足者，所有而并用之也。末世之法，高為量而罪不及，重為任而罰不勝，危為難而誅不敢，民困於三責，即飾智而詐上，犯邪而行危，雖峻法嚴刑，不能禁其奸，獸窮即觸，鳥窮即啄，人窮即詐，此之謂也。

國有亡主，世無亡道，人有窮而理無不通也。故不因道理之數而專己之能，其窮不遠矣。夫君人者，不出户以知天下者，因物以識物，因人以知人也。故積力之所舉，既既恐即無不勝也。衆智之所為，即無不成也。工無二技，士不兼官，人得所宜，物得所安，是以器械不惡，而職事不慢也。夫責小易償也。職寡易守也。任輕易勸也。上操約少之分，下效易為之功，是以君臣久而不相厭也。

地廣民衆，不足以為强也。甲堅兵利，不足以恃勝也。高城深池，不足以為固也。嚴刑利殺利殺作峻罰不足以為威也。為存政者，無小必存，為亡政者，無大必亡，故善守者無與御，善戰者無與鬥，乘時勢，因民欲，而取天下也。故善為政者積其德，善用兵者蓄其怒，德積而民可用也。怒蓄而威可立也。故材材作文之所加者淺淺作深，即權之所服者大，德之所施者博，即威之所制者廣，廣即我强而敵弱矣。善用兵者，先弱敵而後戰，費不半而功十倍，故千乘之國，行文德者王，萬乘之國，好用兵者亡，王兵先勝而後戰，敗兵先戰而後求勝，此不明於兵道也。

作上仁。

非漠真漠真作淡漠無以明德，非寧静無以致遠，非寬大無以并覆，非平正無以制斷，以天下之目視，以天下之耳聽，以天下之智慮，以天下之力争，故號令能下究而臣情得上聞，百官修通，羣臣輻凑，喜不以賞賜，怒不以罪誅，法令察而不苛，耳目通通作聰而不暗，善否之情，日陳於前而不逆，賢者盡其智，不肖者竭其力，近者安其性，遠者懷其德，用人之道也。

夫乘輿馬者，不勞而致千里，乘舟楫者，不能游而濟江海，使言之而是，雖在匹夫芻蕘，猶不可弃也。言之而非，雖在人君卿相，不可用也。是非之處，不可以貴賤尊卑論也。其計可用，不羞其位矣。其言可行，不貴其辨矣。

文子問曰：何行而民親其上。老子曰：使之以時而敬慎之，如臨深淵，如履薄冰，天地之間，善即吾畜也。不善即吾讎也。昔日夏商之臣，反讎桀紂而臣湯武，宿沙氏之民，自攻其君而歸神農氏。故曰：人之所畏，亦不可以不畏。

治大者道不可以小，地廣者制不可以狹，位高者事不可以煩，民衆者教不可以苛，事煩難治，法苛難行，求多難贍，寸而度之，至丈必差，銖而稱之，至石必過，石稱丈量，徑而寡失，大較易為智，曲辨難為惠惠作慧，故無益於治，有益於亂者，聖人不為也。無益於用，有益於費者，智者不行也。故功不厭約，事不厭寡，功約易成，事省易治，求寡易贍。

夫調音者，小絃急，大絃緩，立事者，賤者勞，貴者逸。道之言曰：芒芒昧昧，與天同氣，同氣者帝，同義者王，同功者霸，無一焉者亡，故不言而信，不施而仁，不怒而威，是以天心動化者也。施而仁，言而信，怒而威，是以精誠為之者也。施而不仁，言而不信，怒而不威，是以外貌為之者也。故有道以理之，法雖少足以治矣。無道以臨之，命雖衆，足以亂矣。

鯨魚失水而制於螻蟻，人君舍其所守而與民争事，則制於有司，以無為持位守職者，以聽從取容，臣下藏智而弗用，反以事專其上，君人者不任能而好自為，則智日困而數窮於下，智不足以為治，威不足以行刑，即無以與下交矣。喜怒形於心，嗜欲見於外，即守職者離正而阿上，有司枉法而從風矣。賞不當功，誅不應罪，即上下乖心，羣臣相怨矣。百官煩亂而智不能解，非譽萌生而明弗能照，非己之失而反自責，即人主愈勞，人臣愈逸矣。是代大匠斫者，希不傷其手也。與馬逐遠，筋絕不能及也。上車攝輿，馬服銜銜作衡下，伯樂相之，王良御之，明主乘之，無御相之勞，而致千里，善乘人之資也。

國之所以存者，得道也。所以亡者，理塞也。故得生生疑存道者，雖小必大，有亡徵者，雖成必敗，國之亡也。大不足恃，道之行也。小不可輕，故存在得道，不在於小，亡在失道，不在於大，故亂國之主，務於廣地而不務於仁義，務於高位而不務於道德，是舍其所以存，而造其所以亡也。

主與之以時，民報之以財，主遇之以禮，民報之以死，生而貴者驕，生而富者奢，故富貴不以明道自鑒，而能無為非者，寡矣。

凡學者能明於天人之分，通於治亂之本，見其終始，可謂達矣。治之本，仁義也。其末，法度也。先本後末，謂之君子，先末後本，謂之小人，法之生也以輔義，重法弃義，是貴其冠履而忘其頭足也。仁義者廣崇也。不益其厚，而張其廣者毁，不廣其基，而增其高者覆，故不大其棟，不能任重，重莫若國，棟莫若德，人主之有民，猶城之有基，木之有根，根深即本固，基厚即上安，故事不本於道德者，不可以為經，言不合於先王者，不可以為道。

治人之道，其猶造父之御馬也。內得於中心，外合乎馬志，故能取道致遠，氣力有餘，進退還曲，莫不如意，誠得其術也。今夫權勢者，人主之車輿也。大臣者，人主之駟馬也。身不可以離車輿之安，手不可以失駟馬之心，故輿馬與馬作駟馬不調，造父不能以取道，君臣不和，聖人不能以為治，執道以御之，中材可盡，明分以示之，奸邪可止，物至而觀其變，事來而應其化，近者不亂，則遠者治矣。不用適然之教，而行自然之道，萬舉而無失矣。

治國有常，而利民為本，政教有道，而令行為右，苟利於民，不必法古，苟周於事，不必循俗，故聖人法與時變，禮與俗化，衣服器械，各便其用，法度制令，各因其宜，故變古未可非，循俗未足多，誦先王之書，不若聞其言，聞其言，不若得其所以言，得其所以言者，言弗能言也。故道可道者，非常道也。名可名者，非常名也。故聖人所由曰道，所為曰事，道由金石，壹調不可更，事猶琴瑟，每每作曲終改調，故法制禮樂者，治之具也。非所以為治也。

法非從天下，非從地出，發於人間，反己自正也。誠達其本，不亂於末，知其要，不惑於疑，有諸己，不非諸人，無諸己，不責於下，所禁於民者，不行於身，故人主之制法也。先以自為檢戒戒作式，故禁勝於身，即令行於民矣。夫法者，天下之準繩也。人主之度量也。懸法者，法不法也。法定之後，中繩者賞，缺繩者誅，雖尊貴者不輕其賞，卑賤者不重其刑，犯法者，雖賢必誅，中度者，雖不肖無罪，是故公道行而私欲塞也。古之置有司也。所以禁民使不得恣也。其立君也。所以制有司使不得專行也。法度道術，所以禁君使無得横斷也。人莫得恣，即道勝而理得矣。故反於無為，無為者，非謂其不動也。言其莫從己出也。

善賞者，費少而勸多，善罰者，刑省而奸禁，善與者，用約而為德，善取者，入多而無怨，故聖人因民之所善以勸善，因民之所憎以禁奸，賞一人而天下趣之，罰一人而天下畏之，至賞不費，至刑不濫，聖人守約而治廣，此之謂也。

君臣異道即治，同道即亂，各得其宜，處處下有有字其當，即上下有以相使也。故枝不得大於幹，末不得强於本，言輕重大小有以相制也。夫得威勢者，所恃甚小，所任甚大，所守甚約，所制甚廣，十圍之木，持千鈞之屋，得勢也。五寸之關，能制開闔，所居要也。下必行之令，從之者利，逆之者害，天下莫不聽從者，順也。義者，非能盡利天下之民也。利一人而天下從，暴者，非能盡害海內也。害一人而天下叛，故舉措廢置，不可不審也。

屈寸而伸尺，小枉而大直，聖人為之，今人君之論臣也。不計其大功，總其細行，而求其不不作小善，即失賢之道也。故人有厚德，無問其小節，人有大譽，無疵其小故，夫人情莫不有所短，誠其大略是也。雖有小過，不足以為累，誠其大略非也。閭里之行，未足多也。

自古及今，未有能全其行者也。故君子不責備於一人，夫夏后氏之璜，不能無瑕，明月之珠，不能無穢，然天下寶之者，不以小惡妨大美也。今志人之所短，而忘人之所長，而欲求賢於天下，即難矣。夫衆人見位卑賤，事之洿辱，而不知其大略也。故論人之道，貴即觀其所舉，富即觀其所施，窮則觀其所不受，賤即觀其所不為，視其所患難以知其勇，動以喜樂以觀其守，委以貨財以觀其仁，振以恐懼以觀其節，如此即人情得矣。

聖人以仁義為準繩，中繩者謂之君子，弗中者謂之小人，君子雖死亡，其名不滅，小人雖得勢，其罪不除，左手據天下之圖，而右手刎其喉，愚者不為，身貴乎天下也。死君親之難者，視死若歸，義重於身故也。天下大利，比比下有之仁二字身即小，身所重也。比義即輕，此以仁義為準繩者也。

地廣民衆，主賢將良，國富兵强，約束信，號令明，兩敵相當，未接刃而敵人奔亡，此其次也。知土地之宜，習險隘之利，明奇正之變，察行陣之事，白刃合，流矢接，輿死扶傷，流血千里，暴骸盈野，義義作戰之下也。

國之所以强者，必死也。所以必死者，義也。義之所以行者，威也。威義并行，是謂必强，白刃交接，矢石若雨，而士争先者，賞信而罰明也。上視下如子，下事上如父，上視下如弟，下視上如兄，上視下如子，必王四海，下視上如父，必正天下，上視下如弟，即不難為之死，下視上如兄，即不難為之亡，故子父兄弟之寇，不可與鬥，是故義君內修其政，以積其德，外塞其邪，以明其勢，察其勞逸，以知飢飽，戰期有日，視死如歸，恩之加也。

昔之聖王，仰取象於天，俯取度於地，中取法於人，調陰陽之氣，和四時之節，察高下之宜，除飢寒之患，行仁義之道，以治人倫，列地而州之，分職而治之，立大學而教之，此其治之綱紀也。得道即舉，失道即廢，夫物未嘗有張而不弛，盛而不敗者也。唯聖人可盛而不衰。

聖人初作樂也。以歸神杜淫，反其天心，至其衰也。流而不反，淫而好色，至以亡國，其作書也。以領理百事，愚者以不忘，智者以記事，及其衰也。為奸僞以解有罪而殺不辜，其作囿也。以奉宗廟之具，簡士卒，戒不虞，及其衰也。馳騁弋獵，以奪民時，其上賢也。以平教化，正獄訟，賢者在位，能者在職，澤施於下，萬民懷德，至其衰也。朋黨比周，各推其與，廢公趍私，外內相舉，奸人在位，賢者隱處。

天地之道，極即反，益即損，故聖人治弊而改制，事終而更為矣。聖人之道，非修禮義，廉耻不立，民無廉耻，不可治也。不知禮義，不可以行法，法能教不孝，不能使人孝，能刑盗者，不能使人廉耻，聖王在上，明好惡以示人經，非譽以導之，親賢而進之，賤不肖而退之，刑措而不用，禮義修而任賢德也。

夫有餘則讓，不足則争，讓則禮義生，争則暴亂起，故物多則欲省，求贍則争止，故世治則小人守正，而利不能動也。世亂則君子為奸，而法不能禁也。

酆水之深十仞，而不受塵垢，金鐵鐵作石在中，形見於外，非不深且清也。魚鱉莫之歸，石上不生五穀，禿山不游麋鹿，無所蔭蔽也。故為政以苛為察，以切為明，以刻下為忠，以計多為功，如此者，譬猶廣革者也。大即大矣。裂之道也。

夫使天下畏刑，而不敢盗竊，豈若使無有盗心哉。故知其無所用，雖貪者皆辭之，不知其無所用，廉者不能讓，夫人之所以亡社稷，身死人手，為天下笑者，未嘗非欲也。知冬日之扇，夏日之裘，無用於己，則萬物之變為塵垢，故以湯止沸，沸乃益甚，知其本者，去火而已。

曾子曰：君子攻其惡，求其過，强其所不能，去私欲，從事於義，可謂學矣。君子愛日以學，及時以行，難者弗避，易者弗從，唯義所在，日旦就業，夕而自省思，以没其身，亦可謂守業矣。君子學必由其業，問必以其序，問而不决，承間觀色而復之，君子既學之，患其不博也。既博之，患其不習也。既習之，患其不知也。既知之，患其不能行也。既能行之，患其不能以讓也。君子之學，致此五者而已矣。君子博學而淺大戴禮淺作孱守之，微言而篤行之，行欲先人，言欲後人，見利思辱，見難思詬，嗜欲思耻，忿怒思患，君子終身守此，戰戰也。君子己善，亦樂人之善也。己能，亦樂人之能也。君子好人之為善而弗趍也。惡人之為不善而弗疾也。不先人以惡，不疑人以不信，不說人之過，而成人之美，朝有過，夕改則與之，夕有過，朝改則與之，君子終日言，不在尤之中，小人一言，終身為罪矣。君子之於不善也。身勿為，可能也。色勿為，不可能也。心勿為，不可能也。太上樂善，其次安之，其下亦能自强也。太上不生惡，其次生而能夙絕之，其下復而能改，復而不改，隕身覆家，大者傾社稷，是故君子出言愕愕，行身戰戰，亦殆免於罪矣。昔者，天子日旦思其四海之內，戰戰唯恐不能乂也。諸侯日旦思其四封之內，戰戰唯恐失損之也。大夫日旦思其官，戰戰唯恐不能勝也。庶人日旦思其事，戰戰唯恐刑罰之至也。是故臨事而慄者，鮮不濟矣。

曾子曰：君子立孝，其忠之用也。禮之貴也。故為人子而不能孝其父者，不敢言人父不能畜其子者，為人弟而不能承其兄者，不敢言人兄不能順其弟者，為人臣而不能事其君者，不敢言人君不能使其臣者，故與父言，言畜子，與子言，言孝父，與兄言，言順弟，與弟言，言承兄，與君言，言使臣，與臣言，言事君，君子之孝也。忠愛以敬敬上有莊字反是亂也。盡力而有禮，敬而安之，微諫不倦，聽從不怠，歡欣忠信，咎故不生，可謂孝矣。盡力而無禮，則小人也。致敬而不忠，則不入也。是故禮以將其力，敬以入其忠，詩言，夙興夜寐，毋忝爾所生，不耻其親，君子之孝也。是故未有君而忠臣可知者，孝子之謂也。未有長而順下可知者，悌弟之謂也。未有治而能仕可知者，先修之謂也。故孝子善事君，悌弟善事長，君子壹孝壹悌，可謂知終矣。

曾子曰：夫行也者，行禮之謂也。夫禮，貴者敬焉。老者孝焉。幼者慈焉。小者友焉。賤者惠焉。此禮也。弟子毋曰：不我知也。鄙夫鄙婦，相會於墻陰，可謂密矣。明日則或揚其言者，故士執仁與義而不聞，行之未篤也。故蓬生麻中，不扶乃直，白沙在泥，與之皆黑，是故人之相與也。譬如舟車然，相濟達也。己先則援之，彼先則推之，是故人非人不濟，馬非馬不走，土非土不高，水非水不流。弟子問於曾子曰：夫士何如則可為達矣。曾子曰：不能則學，疑則問，欲行則比賢，雖有險道修修作循行，達矣。今之弟子，病下人，不知事賢，耻不知而又不問，是以惑暗終其世而已矣。是謂窮民。

曾子曰：君子之務蓋有矣。夫華繁而實寡者，天也。言多而行寡者，人也。鷹隼以山為庳而巢其上，魚鱉黿鼉以川為淺而窟穴其中，卒其所以得者，餌也。是故君子苟毋以利害義，則辱何由至哉。親戚不悅，不敢外交，近者不親，不敢來來作求遠，小者不審，不敢言大，故人之生也。百歲之中，有疾病焉。故君子思其不可復者而先施焉。

親戚既没，雖欲孝，誰為孝乎。年既耆艾，雖欲悌，誰為悌乎。故孝有不及，悌有不時，其此之謂與，言不遠身，言之主也。行不遠身，行之本也。言有主，行有本，謂之有聞也。

君子尊其所聞，則高明矣。行其所聞，則廣大矣。高明廣大，不在於他，加加上有在字之志而已矣。與君子游，苾乎如入蘭芷之室，久而不聞，則與之化矣。與小人游，膩膩作貸乎如入魚次之室魚次之室作鮑魚之次，久而不聞，則與之化矣。是故君子慎其所去就，與君子游，如長日加益，而不自知也。與小人游，如履薄冰，每履而下，幾何而不陷乎哉。

