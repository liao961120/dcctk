*淮南子

*原道

夫道者，覆天地而和陰陽，節四時而調五行，故達於道者，處上而民弗重也。居前而衆不害也。天下歸之，奸邪畏之，以其無争於萬物也。故莫能與之争，故體道者，逸而不窮，任數者，勞而無功，夫峭法刻誅者，非霸王之業也。峭，峻。捶筴繁用者，非致遠之御也。離朱之明，察鍼末於百步之外，而不能見淵中之魚，師曠之聰，合八風之調，而不能聽十里之外，故任一人之能，不足以治三畝之宅，修道理之數，因天地之自然，則六合不足均也。

*本經

凡人之性，心平欲得則樂，歌舞節則禽獸跳矣。有憂則悲哀，有所侵犯則怒，怒則有所釋憾矣。故鐘鼓管簫，所以飾喜也。衰絰苴杖，苴，麻。所以飾哀也。金鼓鈇鉞，所以飾怒也。必有其質，乃為之文，古者聖王在上，上下同心，君臣輯睦，衣食有餘，家足人給，父慈子孝，兄良弟順，天下和舊無和字，補之洽，人得其願，故聖人為之作禮樂，以和節之，末世之政，田漁重税，關市急徵，民力竭於徭役，財用殫於會賦，會，計。居者無食，行者無糧，老者不養，死者不葬，贅妻鬻子，以給上求，猶不能贍其用，愚夫惷婦，皆有流連之心，悽愴之意，乃始為之撞大鐘，擊鳴鼓，吹竽笙，彈琴瑟，則失樂之本矣。

古者上求薄而民用給，君施其德，臣盡其力，父行其慈，子竭其孝，各致其愛，而無憾恨其間矣。夫三年之喪，非强引而致之也。聽樂不樂，食旨不甘，思慕之心未能弛，晚世風流俗敗，嗜欲多而禮義廢，君臣相欺，父子相疑，怨尤充胷，思心盡亡，被衰戴絰，戲笑其中，雖致之三年，失喪之本矣。古者天子一畿，千里為畿。諸侯一同，百里為同也。各守其分地，不得相侵，有不行王道，暴虐萬民，亂政犯禁者，乃舉兵而伐之，戮其君，易其黨，卜其子孫以代之，天子不滅同姓，諸侯不滅國，自古之正也。本注作天子不滅國，諸侯不滅姓，自古之政也晚世務廣地侵壤，并兼無已，舉不義之兵而伐無罪之國，殺不辜之民，而絕先聖之後，大國出攻，小國城守，驅人之馬牛，繫人之子女，毁人之宗廟，徙人之重寶，流血千里，暴駭滿野，以贍貪主之欲，非兵之所為主也。故兵者所以討暴也。非所以為暴也。樂者所以致和也。非所以為淫也。喪者所以盡哀也。非所以為僞也。故事親有道矣。而愛為務，朝廷有容矣。而敬為上，處喪有禮矣。而哀為主，用兵有術矣。而義為本，本立而道行，本傷而道廢矣。

*主術

人主之術，處無為之事，行不言之教，清静而不動，壹動壹動作壹度而不摇，因循而任下，責成而不勞，是故心知規，而師傅喻道，口能言，而行人稱辭，足能行，而相者前導，耳能聽，而執政政作正者進諫，是故慮無失策，舉無過事，言成文章，而行為儀表於天下，進退應時，動静循理，不為醜美好憎，不為賞罰喜怒，事由自然，莫出於己，故古之王者，冕而前旒，所以蔽明，冕，冠也。前旒，冕前珠飾也。黈纊充耳，所以揜聰，黈纊，所以塞耳，天子外屏，所以自障也。故所理者遠，則所在者近，所治者大，則所守者小，目妄視則淫，耳妄聞聞作聽則惑，口妄言則亂，三關者，不可不慎守也。

夫明主之聽於羣臣，其計可用也。不羞其位，其言可行也。不責其辯，暗主則不然，信所愛習親近者，雖邪枉不正不能見也。疏遠卑賤者，雖竭力盡忠不能知也。有言者窮之以辭，有諫者誅之以罪，如此而欲炤海內，存萬方，是猶塞耳而聽清濁，掩目而視青黄也。其離聰明亦遠矣。

湯，武，聖主也。而不能與越人乘舼舟浮江湖，伊尹，賢相也。而不能與胡人騎原馬，服騊駼，原，國名，在益州西南，出千里馬，騊駼，野馬。孔，墨博通，而不能與山居者入榛薄，出險阻，由此觀之，則人智之於物淺矣。而欲以炤海內，存萬方，不因道理之數，而專己之能，則其窮不達矣。故智不足以為治，勇不足以為强，則人才不足以任明矣。然而君人者，不下廟堂之上，而知四海之外者，因物以識物，因人以知人也。故人主深居隱處，以避燥濕，閨門重襲，以避奸賊，內不知閭里之情，外不知山澤之形，帷幕之外，目不能見十里之前，耳不能聞百步之外，然天下之物，無所不通者，其灌輸者大，而斟酌者衆也。是故不出户知天下，不窺牖知天道，乘衆人之智，則天下不足有也。專用其心，則獨身不能守也。

主道圓者，運轉而無端，化育如神，虛無因循，常後而不先者也。臣道方者，論是處當，為事先唱，守職分明，以立成功者也。是故君臣異道則治，同道則亂，各得其宜，處得其當，則上下有以相使也。夫載重而馬羸，雖造父不能以致遠，車輕而馬良，中工可以追速，是故聖人之舉事也。豈能咈道理之數，詭自然之性，以曲為直，以詘為伸哉。未嘗不因因下舊無其字，補之其資而用之也。是以積力之所舉，則無不勝也。衆智之所為，則無不成也。

賢主之用人，猶巧匠製木，大小修短，皆得所宜，規矩方圓，各有所施，殊形異材，莫不可得而用也。天下之物，莫凶於奚毒，奚毒，附子。然而良醫橐而藏之，有所用也。是故竹木草莽之材，猶有不弃者，而又况人乎。

今夫朝廷之所不舉，而鄉邑之所不譽，非其人不肖，其所其所下舊無以字，補之以官之者，非其職也。麋之上山也。大獐不能跋也。及其下也。牧竪能追之，才有修短也。是故有大略者，不可責以捷巧，有小智者，不可任以大功，人有其才，物有其形，有任一而大重，有任百而尚輕，是故審於毫厘之計者，必遺天地之數天地之數作天下之大數，不失小物之選者，惑於大事之舉，猶狸之不可使搏牛，虎之不可使捕鼠也。今人之才，有有作或欲平九州，從從或作并方外，存危國，而乃責之以閨閣之禮，人事人事作隩窔之間，或佞巧小具，修鄉曲之俗，卑下衆人之耳目，而乃任之以天下之權，治亂之機，是猶以斧鬋毛，而以刀伐木也。皆失其宜矣。

人主之賦斂於人也。必先計歲收，量民積聚，知民無民字饒饉有餘不足之數，然後取車輿衣食，供養其欲，欲舊作上，改之高臺層榭，非不麗也。然民無窟室狹廬，窟室，土室。則明主不樂也。肥醲甘脆，非不香香作美也。然民無糟糠菽粟，則明主不甘也。匡床衽衽作箬席，非不寧也。然而民有處邊城，犯危難，澤死暴骸者，則明主不安也。故古之君人者，甚憯怛於民也。國有飢者，食不重味，民有寒者，而冬不被裘，歲豐穀登，乃始懸鐘鼓陳幹戚，君臣上下同心而樂之，國無哀人，故古之為金石管絃者，所以宣樂也。兵革斧鉞，所以飾怒也。觴酌俎豆，所以效喜也。衰絰菅屨，所以喻哀也。此皆有充於內，而成象於外者也。及至亂主，取民則不裁其力，求下則不量其積，男女不得事耕織之業以供上之求，力勤財匱，君臣相疾，而乃始撞大鐘，擊鳴鼓，吹竽笙，彈琴瑟，是由貫介胄而入廟，被綺羅而從軍也。失樂之所由生矣。

食者民之本也。民者國之本也。國者君之本也。是故君人者，上因天時，下盡地財，中用人力，是以羣生遂長，五穀蕃殖，各因其宜，所以應時修備，富利國民，實曠來遠者，其道備矣。非能目見而足行之也。欲利之也。欲利之也。不忘於心，則官自備矣。心之於九竅四支也。不能一事焉。然而動静聽視，皆以為主者，不忘乎欲利之也。故堯為善而衆善至，桀為非而衆非來矣。

凡人之論，心欲小而志欲大，智欲圓而行欲方，能欲多而事欲鮮，堯置欲欲作敢諫之鼓，舜立誹謗之木，湯有司直之人，武王有戒慎之銘，過若毫厘，而既已備之矣。夫聖人之於善也。無小而不舉，於過也。無微而不改，戰戰慄慄，日慎一日，由此觀之，則聖人之心小矣。武王克殷，發巨橋之粟，散鹿臺之錢，封比干之墓，解箕子之囚，無故無新，唯賢之親，用非其有，使非其人，晏然若其故有之，由此觀之，則聖人之志大矣。文王周觀得失，遍覽是非，堯舜所以昌，桀紂所以亡者，皆著之於明堂，由是觀之，則聖人之智圓矣。成康繼文武之業，守明堂之制，觀存亡之迹，見成敗之變，非道不言，非義不行，言不苟出，行不苟為，擇善而後從事焉。由此觀之，則聖人之行方矣。孔子之通，智過萇弘，萇弘，周景王之史臣，通天下鬼方之術也。勇服孟賁，孟賁，衛人。能亦多矣。然而勇力不聞，伎巧不知，專行孝道，以成素王，事亦鮮矣。夫聖人之智，固已多矣。其所守者約，故舉而必榮，愚人之智，固以少矣。其所事者又多，故動而必窮矣。

*繆稱

主者，國之心也。心治則百節皆安，心擾則百節皆亂，治猶理也。節猶事也。以體喻也。故其心治者枝體相遺，遺，忘。其國治者，君臣相忘也。各得其所，無所思念。

君子非義無以生，失義則失其所以生，小人非嗜欲無以活，失嗜欲則失其所以活，故君子懼失義，小人懼失利，觀其所懼，知居居作各殊矣。

凡人各賢其所悅，而悅其所快，世莫不舉賢，賢其所悅者，而悅其所行之快性。其所行之快性，作其性之所快人無不舉與己同者，以為賢也。或以治，或以亂，非自遁也。求同於己者，遁，失。己未必賢，而求與己同者也。而欲得賢，亦不幾矣。幾，近也。

*齊俗

子路拯溺，而受牛謝，拯，舉也。孔子曰：魯國必好救人於患矣。子貢贖人，而不受金於府，魯國之法，贖人於他國者，受金於府。孔子曰：魯國不復贖人矣。子路受而勸德，子貢讓而止善，孔子之明，以小知大，以近知遠，通於論者也。由此觀之，廉有所不無不字在，而不可公行也。故行齊於俗可隨也。事周於能易為也。矜僞以惑世，伉行以違衆，聖人不以為民俗也。

日月欲明，浮雲蓋之，河水欲清，沙石穢之，人性欲平，嗜欲害之，夫縱欲而失性，動未嘗正也。以治身則失，以治國則敗，是故不聞道者，無以反性，故古之聖王，能得諸己，故令行禁止，名傳後世，德施四海，是故凡將舉事，必先平意清神，神清意平，物乃可正。

夫載哀者，聞歌聲而泣，載樂者，聞哭者而笑，何者，載使然也。是故貴虛，虛者，無所載於哀樂。故水激則波興，氣亂則智昏，智昏不可以為政，波水不可以為平，故聖王執一而勿失，萬物之情測測作既矣。四夷九州服矣。

天下是非無所定，世各是其所是，非其所非，所謂是與所謂非各異，皆自是而非人，今吾欲擇是而居之，擇非而去之，不知世之所謂是非者，孰是孰非。

客有見人於季子者，季或作宓季子，子賤也。客出。季子曰：子之所見客，獨有三過，望我而笑，是イ蹇，慢也。談語而不稱師，是反也。交淺而言深，是亂也。客曰：望君而笑，是公也。談語而不稱師，是通也。交淺而言深，是忠也。故客之容一體也。或以為君子，或以為小人，所自見之異也。故趣舍合，則言忠而益親，身疏則謀當而見疑也。

親母為其子治舊無治字，補之扢秃，血流至耳，見者以為愛之至也。使在於繼母，則過者以為嫉也。事之情一也。所從觀者異也。從城上視牛如羊，視羊如豚，所居高也。窺面於盤水則圓，於杯水即橢，面形不變其故，有所圓，有所橢者，所自窺之異也。

今吾雖欲正身而待物，庸遽知世之所自窺我者乎。治世之職易守也。其事易為也。是以人不兼官，官不兼事，各安其性，不得相干，故伊尹之興土功也。修脛者使之踏鑊，長脛以蹋插者，使入深。彊脊者使之負土，脊彊者任重也。眇者使之準，傴者使之塗，傴人塗地，因其俯也。各有所宜，而人性齊矣。胡人便於馬，越人便於舟，異形殊類，易事而悖，失處而賤，得勢而貴，聖人總而用之，其數一也。

夫擎輕重，不失銖兩，聖人弗用，而懸之乎權衡，視高下不差尺寸，明主弗任，而求之乎浣準，浣準，水望之平。何則，人材不可專用，而度量可世傳也。夫待要褭，飛兔而駕之，要褭，飛兔，皆一日萬里也。則世莫乘車，待西施，絡慕絡慕作毛嬙而為妃，西施，絡慕，古好女也。則終身不家矣。然不待古之英俊，而人自足者，因其所有，而遂用之也。

治國之道，上無苟令，官無煩治，士無僞行，工無淫巧，其事任而不擾，其器完而不飾，亂世則不然，為行者相揚以高，揚，舉。為禮者相矜以僞，車輿極於雕琢，器用遽遽或作逐於刻鏤，求貨者争難得以為寶，調文者遽遽作處於煩繞繞作撓以為慧，争為詭辯，久稽而不决，無益於治，工為奇器，歷歲而後成，不周於用。故神農之法曰：丈夫丁壯而不耕，天下有受其飢者，婦人當年而不織，天下有受其寒者，故身自耕，妻親織以為天下先。

其道民也。不貴難得之貨，不器無用之物，是故其耕不强者，無以養生，其織不力者，無以揜形，有餘不足，各歸其身，衣食饒裕，奸邪不生，安樂無事，而天下均平，故孔丘，曾參，無所施其善，孟賁，成荊，無所行其威，成荊，古勇士也。衰世之俗，以其智巧詐僞，飾衆無用，貴遠方之貨，珍難得之財，不積於養生之具，澆天下之淳，以清為濁，人失其情。

故其為編户齊民無以異，然貧富之相去也。猶人君與僕虜，不足倫之，夫乘奇伎為邪施者，自足乎一世之間，守正修理，不為苟得者，不免乎飢渴渴作寒之患，而欲民之去末反本，是猶發其源而壅其流也。

且夫雕文刻鏤，傷農事者也。錦鏽纂組，害女功者也。農事廢業，飢之本也。女功不繼，寒之源也。飢寒并至，而能無犯令干誅者，古今未之聞也。

故江河决流，一鄉父子兄弟相遺而走，争升陵阪，上高丘，輕足者先，不能相顧也。世樂志平，見鄰國人溺，尚猶哀之，况親戚乎。而人不能解也。游者不能拯溺，手足有所急也。灼者不能救火，身體有所痛也。夫民有餘即讓，不足即争，讓則禮義生，争則暴亂起，扣門求火水，莫不與者，所饒足也。林中不賣薪，湖上不鬻魚，所有餘也。故物隆隆作豐則欲省，求贍則争止，故世治則小人守正，而利不能誘也。世亂則君子為奸，而刑不能禁也。

*道應

惠子為惠王為國法，惠王，魏惠王，惠子，惠施也。已成，王甚悅之，以示翟煎。翟煎曰：善。王曰：可行耶。煎曰：不可。王曰：善而不可行，何也。對曰：今舉大木者，前呼邪許，後亦應之，此舉重勸力之歌也。豈無鄭衛激楚之音哉。然而不用者，不若此其宜也。治國在禮，不在文辯。故老子曰：法令滋彰，盗賊多有，此之謂也。

趙襄子使攻翟而勝之，襄子方將食而有憂色。左右曰：一朝而兩城下，此人之所喜喜上舊有以字，去之也。今君有憂色，何也。襄子曰：江河之大也。不過三日，三日而减。飄風暴風，日中不須臾，言其不能終日。今趙氏之德行無積，一朝而兩城下，亡其及我乎。孔子聞之曰：趙氏其昌乎。夫憂所以為昌也。而喜所以為亡也。勝非其難者也。持之其難者也。賢主以此持勝，故其福及後世，齊楚吳越，皆嘗勝矣。然而卒取亡焉。不通乎持勝也。唯有道之主能持勝。

齊王后死，欲置后而未定，使羣臣議，薛公欲中王之意，薛公，田嬰。因獻十珥而美其一，旦日，因問美珥之所在，因勸立以為王后，齊王大悅，遂重薛公，故人主之嗜欲見於外，則為人臣之所制。故老子曰：塞其兑，閉其門，終身不勤。

宓子治單父，三年，宓子，子賤也。而巫馬期巫馬期，孔子弟子也。往觀化焉。微視之。見夜漁者得魚則釋之，問焉。漁者對曰：宓子不欲人之取小魚也。所得者小魚，是以釋之。巫馬期歸以報孔子曰：宓子之德至矣。使人暗行，若有嚴刑在其側者，宓子何以至於此。孔子曰：丘嘗問之以治。言曰：誠於此者形於彼，宓子必行此術也。

*汜論

天下豈有常法哉。當於世事，得於人理，順於天地，則可以正治矣。夫神農，伏羲不施賞罰，而民不為非，然立政者，不能廢法而治民，舜執幹戚而服有苗，然征伐者，不能釋甲兵而制强暴，由此觀之，法度者，所以論民俗而節緩急也。器械者，因時變而制宜適也。聖人作法，而萬民制焉。賢者立禮，而不肖者拘焉。制法之民，不可與遠舉，拘禮之人，不可以應變，耳不知清濁之分者，不可令調音，心不知治亂之源者，不可令制法度，必有獨聞之聽，獨見之明，然後能擅道而行也。

夫殷變夏，周變殷，春秋變周，三代之禮不同，何古之從，今儒墨稱三代文武而不行也。是言其所不行也。儒墨之所言，今皆不行也。非今時之世而不改，是行其所非也。稱其所是，行其所非，是以盡日極慮而無益於治，勞形竭精而無補於主。

今夫圖工好畫鬼魅，而憎圖狗馬，鬼魅無信驗，而狗馬切於前也。夫存危治亂，非智不能，而道先稱古，雖愚有餘，故不用之法，聖主不行，不驗之言，明主不聽也。

今謂强者勝，則度地計衆，富者利，則量粟稱金，如此則千乘之君，無不霸王，萬乘之國，無破亡者矣。國之亡也。大不足恃，道之行也。小不可輕，由此觀之，存在得道，而不在於大，亡在失道，而不在於小也。

亂國之君，務廣其地，而不務仁義，務高其位，而不務道德，是釋其所以存，而就其所以亡也。故桀困於焦門，而不能自非其所行，而悔不殺湯於夏臺，紂拘於宣室，而不反其過，而悔其不殺文王於牖裏，嘗試嘗試作二君處强大之勢，而修道德之論，湯武救罪之不給，何謀之敢慮乎。若上亂三光之明，下失萬民之心，雖微湯武，孰弗能奪，今不審其在已者，而反備諸乎人，天下非一湯武也。殺一人即必或繼之者矣。且湯武之所以處小弱而能著著作以王二字者，以其有道也。桀紂之所以處强大而終見奪者，以其無道也。今不行人之所以王，而反益己之所以奪者，趍亡之道也。

事有可行而不可言者，有可言而不可行者，或易為而難成者，或難成而易敗者，所謂可行而不可言者，趣舍也。可言而不可行者，僞詐也。易為而難成者，事也。難成而易敗者，治治作名也。此四策者，聖人之所獨視而留志也。

未有功而知其賢者，唯堯之知舜也。功成事立，而知其賢者，市人之知舜也。夫物之相類者，世主之所亂惑也。嫌疑肖象者，衆人之所眩燿也。故狠者類智，而非智也。狠，慢也。愚者類君子君子作仁一字，而非君子也。戇者類勇，而非勇也。使人之相去也。若玉之與石也。葵之與莧也。則論人易矣。

天下莫易於為善，而莫難於為不善，所謂為善者，静而無為也。所謂為不善者，躁而多欲也。適情辭餘，無所誘慕，修性保真，無變於己。故曰：為善者易也。越城郭，逾險塞，篡殺矯誣，非人之性也。故曰：為不善難也。

今人之所以犯囹圄之罪，而陷於刑戮之患者，由嗜欲無厭，不修度量之故也。何以知其然，今夫陳卒設兵而相當。將施令曰：斬首者拜爵，而曲橈者要斬，然而隊伯伯作階之卒，皆不能前遂斬首之功，而後被要斬之罪，是去恐死而就必死也。故事或欲之，適足以失之，或避之，適足以就之，有人乘船而遇大風者，波至而恐，自投水中，非不貪生而畏死，惑於恐死而反忘生也。故人之嗜欲亦猶此也。

故達道之人，不苟得，不讓福，其有不弃，非其有不索也。恒盈而不溢，常虛而易足，今夫溜水足以溢壺榼，而江河不能實漏巵，故人心猶此也。自當以道術度量，食充虛，衣禦寒，則足以養七尺之形矣。若無道術度量，則萬乘之勢，不足以為尊，天下之富，不足以為樂矣。

*詮言

為治之本，務在於安民，安民之本，在於足用，足用之本，在於勿奪時，勿奪時之本，在於省事，省事之本，在於節欲，節欲之本，在於反性，釋道而任智者必危，弃數而用材者必困，有以欲多亡者，未有以無欲危者也。有以欲治而亂者，未有以守常失者也。故智不足以免患，愚不足以至於失寧，守其分，循其理，失之不憂，得之不喜，因春而生，因秋而殺，所生者不德，所殺者不怨，則近於道矣。

聖人守其所以有，不求其所未得，求其所未得，則所有者亡矣。修其所有，則所欲者至矣。故用兵者，先為不可勝，以待敵之可勝也。治國者，先為不可奪也。以待敵之可奪也。舜修之歷山，而海內從，文王修之岐周，而天下移，使舜趍天下之利，而忘修己之道，身猶弗能保，何尺地之有乎。故福莫大無禍，利莫美不喪，動之為物，不損則益，動，有為也。不成則毁，不利則病，皆險也。險，言危難不可行。道之者危。

說山舊脱說山字，加之。

上求材，臣殘木，上求魚，臣乾谷，上求楫，而下致船，上言若絲，下言若綸，上有一善，下有二譽，上有三衰，下有九殺。衰，殺，皆喻儉也。傳曰：上之所好，下尤甚焉。故有九殺也。

*人間

夫言出於口者，不可止於人，行發於邇者，不可禁於遠，事者難成而易敗也。名者難立而易廢也。千里之堤，以螻蟻之穴漏，百尋之屋，以突隙之煙焚，突，竈突也。堯戒曰：戰戰慄慄，日慎一日，莫蹪於山，而蹪於垤，蹪，躓，垤，螘封也。是故人者，皆輕小害，易微事，是以多悔，患至而後憂之，是猶病者已惓，惓，劇。而索良醫也。雖有扁鵲，俞夫之巧，猶不能生也。俞夫，黄帝時醫。

天下有三危，少德而多寵，一危也。材下而位高，二危也。身無大功，而有厚禄，三危也。

賢主不苟得，忠臣不苟利，何以明之，中行繆伯，攻鼓弗能下，中行繆伯，晉大夫，鼓，北翟。餽間間或作聞倫曰：鼓之嗇夫，間間或作聞倫知之，餽間倫，晉大夫，請無疲武丈夫，而鼓可得也。繆伯弗應。左右曰：不折一戟，不傷一卒，而鼓可得也。君奚為弗取。繆伯曰：間間或作聞倫為人，佞而不仁，若使間間或作聞倫下之，吾可以勿賞乎。若賞之，是賞佞人，佞人得志，是使晉國之武，舍仁而為佞，雖得鼓，將何所用之。

*泰族

聖王在上位，廓然無形，寂然無聲，官府若無事，朝廷若無人，無隱士，無逸民，無勞役，無寃刑，四海之內，莫不仰上之德，象主之指，夷狄之國，重譯而至，非户辨而家說之也。推其誠心，施之天下而已矣。

詩曰：惠此中國，以綏四方，內順外寧矣。大王亶父處邠，狄人攻之舊無處邠至攻之六字，補之，杖策而去，百姓攜幼扶老，而國乎岐周，非令之舊無令之二字，補之所能召也。秦穆公為食駿馬之傷也。飲之美酒，以其死力報，非券之所責也。券，契也。季季作宓子治單父，夜漁漁舊作畝，改之者得小即釋之，非刑之所能禁也。孔子為魯司寇，田漁皆讓長，長者得多。而斑白不負載，斑白，鬚有白髮。非法之所能致也。

夫矢之所以射遠貫堅者，弩力也。其所以中的剖微者，人心也。賞善罰暴者，政令也。其所以行者，精誠也。故弩雖强，不能獨中，令雖明，不能獨行，必有精氣所與之，故總道以被民，而民不從，誠心弗施也。

天地四時，非生萬物者，神明接，陰陽和，而萬物生之，聖人之治天下，非易民性也。拊循其所有，而滌蕩之，故因則大，化則細矣。能因循則大矣。化而欲作則小。先王之制法也。因民之所好，而為之節文者也。因其好色，而制婚姻之禮，故男女有班，因其好音，而正雅頌之聲，故風俗不流，因其寧室家，樂妻子，教之以孝，故父子有親，因其喜朋友，而教之以悌，故長幼有序，然後修朝聘，以明貴賤，鄉飲習射，以明長幼，時蒐振旅，以習用兵，蒐，簡車馬也。入學庠序，以修人倫，此皆人所有於性，而聖人所匠成也。

民無廉耻，不可治也。非修禮義，廉耻不立，民不知禮義，法弗能正也。非崇善廢醜，不向禮義，無法不可以為治也。不知禮義不可以行法，法能殺不孝者，而不能使人為孔墨之行，法能刑竊盗者，而不能使人為伯夷之廉，孔子養徒三千人，皆入孝出悌，言為文章，行為儀表，教之所成也。墨子服役百八十人，皆可使赴火蹈刃，死不還踵，化之所致也。

夫刻肌膚，鑱皮革，被創流血，至難也。然越人為之以求榮也。越人以箴刺其皮，為龍文。聖王在位，明好憎以示人人作之，經誹譽以導之，親賢而進之，賤不肖而退之，無被瘡流血之患，而有高世尊顯之名，民孰不從。

古者法設而不犯，刑措而不用，非可刑而不刑也。百工維時，庶績咸熙，禮義修而任賢得也。故舉天下之高，以為三公，一國之高，以為九卿，一縣之高，以為二十七大夫，一鄉之高，以為八十一元士，各以小大之材，處其位得其宜，由本流末，以重制輕，上唱而民和，上動而下隨，四海之內，一心同歸，背貪鄙而向義理，於其以化民也。若風之摇草木，無之而不靡。

今使愚教智，使不肖臨賢，雖嚴刑罰，民弗從者，小不能制大，弱不能使强也。故聖主者，舉賢以立功，不肖主舉其所與同，文王舉太公望，召公奭而王，桓公任管仲，隰朋而霸，此舉賢以立功也。夫差用大宰嚭而滅，秦任李斯，趙高而亡，此舉所與同也。故觀其所舉，而治亂可見也。察其黨與，而賢不肖可論也。

夫聖人之屈者，以求申也。枉者，以求直也。故雖出邪僻之道，行幽昧之塗，將欲以興大道，成大功，猶出林之中，不得直道，拯溺之人，不得不濡足，夫觀逐者於其反也。觀行者於其終也。

故百川并流，不注海者，不為川谷，趨行蹐馳，不歸善者，不為君子，故善言歸乎可行，善行歸乎仁義，君子之過也。猶日月之蝕也。何害於明，小人之可也。猶狗之晝吠，鴟之夜見，何益於善，夫智者不妄為，勇者不妄發，擇善而為之，計義而行之，故事成而功足賴也。身死而名足稱也。雖有智能，必以仁義為之本，而後可立也。智能蹐馳，百事并作，聖人人下有一字以仁義為之準繩，中之者謂之君子，不中者謂之小人。

人莫不知學之有益於己也。然而不能者，嬉戲害之也。人皆多以無用害有用，故知不博而日不足，以鑿觀池之力耕，則田野必闢矣。以積土山之高修堤防，則水用必足矣。以食狗馬鴻鴈之費養士，則名譽必榮矣。以弋獵博奕之日誦詩書，則聞識必博矣。

故上下異道則治，同道則亂，位高而道大者從，事大而道小者凶。

故小快害義，小惠害道，小辯害治，苛峭傷德，大政不險，故民易遵，至治寬裕，故下不相賊，至德樸索，故民無慝，原蠶一歲再收，非不利也。然而王法禁之者，為其殘桑也。家老異糧而食之，殊器而烹之，子婦跣而上堂，跪而酌羹，非不費也。然而不可省者，為其害義也。待媒而結言，娉納而取婦，紱絻而親迎，非不煩也。然而不可易者，可以防淫也。使民居處相司，有罪相告，於以禁奸，非不輟也。然而不可行者，為傷和睦之心，而構仇讎之怨也。故事有鑿一孔而生百隟，樹一物而生萬葉者，所鑿不足以為便，而所開足以為敗，所樹不足以為利，而所生足以為穢，愚者惑於小利，而忘其大害，不可以為法也。

故仁，智，人材之美者也。所謂仁者愛人也。所謂智者知人也。愛人則無虐刑矣。知人則無亂政矣。三代之所以昌也。智伯有五過人之材，智伯，美髯長大，一材也。射御足力，二材也。伎藝畢極，三材也。巧文辯惠，四材也。强毅果敢，五材也。而不免於身死人手者，不愛人也。齊王建有三過人之巧力能引强，走先馳馬，超能越高。而身虜於秦者，不知賢也。齊王建任用后勝之計，不用淳于越之言。故仁莫大於愛人，智莫大於知人，二者不立，雖察惠捷巧，不免於亂矣。

